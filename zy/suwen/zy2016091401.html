<!DOCTYPE html>
<html lang="zh-CN">

<head>
    <meta charset="utf-8">
    <meta name="viewport" content="width=device-width, initial-scale=1.0">
    <meta name="description" content=""> 
    <link rel="shortcut icon" href="/favicon.png" type="image/x-icon" />
    <title>中医笔记</title>
    <link href="/css/style.css" rel="stylesheet">
</head>


<body>
    <div id="wrapper">
        
<div id="sidebar-wrapper">
  <div class="sidebar-title">
    <h3 id="site-title"><a href="/">中医笔记</a></h3>
    <h4><a href="/">ZYBIJI.CC</a></h4>
    <p class="lead blog-description">恬淡虚无  精神内守</p>
  </div>

  <ul class="sidebar-nav">
    <li class="sidebar-nav-item"><a href="/zy.html" title="中医">中医</a></li>
    <li class="sidebar-nav-item"><a href="/jl.html" title="经络">经络</a></li>
    <li class="sidebar-nav-item"><a href="/ys.html" title="养生">养生</a></li>  
  </ul>
</div>

        <div id="content-wrapper">
            <div class="post">
                <h1 class="post-title">经脉别论篇第二十一</h1>
                <div class>2016-09-10</class>
                    

<p>【 马莳曰：内言太阳、阳明、少阳、太阴、少阴、厥阴之脉，各有分别，故名篇。】<br />
【 张志聪曰：言经脉、病脉之各有分别。】</p>

<h3 id="黄帝问曰-人之居处动静勇怯-脉亦为之变乎-歧伯对曰-凡人之惊恐恚劳动静-皆为变也-是以夜行则喘出于肾-淫气病肺-首为-去声-恚-音惠:fd00e83f4adf907120ed887defdf93f6">黄帝问曰，人之居处动静勇怯，脉亦为之变乎？歧伯对曰，凡人之惊恐恚劳动静，皆为变也。是以夜行则喘出于肾，淫气病肺。 【 首为，去声。恚，音惠。】</h3>

<p>黄帝问道，人的居所与活动状，还有勇敢怯懦是否会影响到脉呢？歧伯回答道，举凡人情志上的变化与劳动状况，只要有关系到日常生活起居的，脉都会改变。像夜间行房事，其喘息是出于肾脏，若行之过度，则易导致病邪入肺。</p>

<h3 id="有所堕恐-喘出于肝-淫气害脾-有所惊恐-喘出于肺-淫气伤心-度水跌仆-喘出于肾与骨-当是之时-勇者气行则已-怯者则着而为病也:fd00e83f4adf907120ed887defdf93f6">有所堕恐，喘出于肝，淫气害脾。有所惊恐，喘出于肺，淫气伤心。度水跌仆，喘出于肾与骨。当是之时，勇者气行则已，怯者则着而为病也。</h3>

<p>人因堕落而伤身且因极度恐惧而产生的喘息则来自于肝，此时易使病邪入脾。常易受惊恐之人，其喘息出于肺，此时病邪极易入心而影响心臓。人过水时跌倒水中因而喘息，则此出于肾与骨。处于以上状况时，有胆识的人，其气易行，只要气血恢复顺畅病就好了。相反于胆小之人却令病入体内而生变。</p>

<h3 id="故曰-诊病之道-观人勇怯骨肉皮肤-能知其情-以为诊法也:fd00e83f4adf907120ed887defdf93f6">故曰，诊病之道，观人勇怯骨肉皮肤，能知其情，以为诊法也。</h3>

<p>所以诊病之法须视人之胆大或胆小，从骨肉皮肤的状况即可察知病人属何种人，此法为诊断之要法。<br />
【 王冰曰：变谓变易常候。肾王于夜，气合幽冥，故夜行则喘息内从肾出也。夜行甚劳，因而喘息，气淫不次则病肺也。恐生于肝，堕损筋血，因而奔喘，故出于肝，肝木妄淫，害脾土也。惊则心无所倚，神无所归，气乱胸中，故喘出于肺。惊则神越，故气淫反伤心矣。湿气通肾，骨肾主之，故度水跌仆，喘出肾骨矣。气有强弱，神有壮懦，故殊状也。通达性情，得其情状，乃深识诊契物宜也。】<br />
【 马莳曰：言五脏受伤，脉因此而变，诊者当以此为法也。盖肾属少阴，卫气夜行于阴，营气以寐而养，夜行则喘息内出于肾，肺为肾母，子气受淫，上干于肺，肺斯病焉。或堕坠而恐，则筋既受伤，血亦不纳，其喘息内出于肝，而肝气反余，淫气乘脾矣。惊则气乱，喘息出于肺，心无所倚，神无所归，所胜妄行，心反伤焉。渡水跌仆，水通于肾，则喘出于肾与骨，苟勇者气散则无病，怯者气着则为病矣。故诊病之道，既观人之勇怯、骨肉、皮肤，又知病肺、害脾、伤心、着肾之详，则诊法备矣。】<br />
【 张志聪曰：此论三部九候之法，必先知经脉生始之原，而后知九候之病脉，知五脏生克之理，而后知死生之期。如人之居处安静，其气和平，自有经常之脉，若动作过用，则变而为病脉矣。肾属亥子，而气主闭藏，夜行则肾气外泄，故喘出于肾。肾为本，肺为末，肾气上逆，故淫伤于肺也。夫喘属肺证，又曰阳明厥则喘，汗出于肺主之皮毛，而生于胃腑之津液。此章首论喘，次论汗者，言经脉荣卫，生于胃腑水谷之津，而通会于肺气，是有经常之理。如劳动过伤，则五脏气逆，而脉亦为之变，故先论其变，而后论其常焉。堕惊度水跌仆，此数者，皆伤五脏之气。勇者逆气已过，正气复顺；怯者则留着为病，而见病脉矣。夫气有勇怯，理有疏密，皮肤有厚薄，骨肉有坚脆，能知其情，以为诊法之要。】</p>

<h3 id="故饮食饱甚-汗出于胃-惊而夺精-汗出于心-持重远行-汗出于肾-疾走恐惧-汗出于肝-摇体劳苦-汗出于脾-故春秋冬夏-四时阴阳-生病起于过用-此为常也:fd00e83f4adf907120ed887defdf93f6">故饮食饱甚，汗出于胃。惊而夺精，汗出于心。持重远行，汗出于肾。疾走恐惧，汗出于肝。摇体劳苦，汗出于脾。故春秋冬夏，四时阴阳，生病起于过用，此为常也。</h3>

<p>凡人于饱食时，汗大量流出，其汗水乃出于胃之津液。受到惊吓而让人冷汗直冒，此汗乃出于心之液。人持重物远行，所出之汗是由肾脏而出的。人因恐惧而奔走，所生之汗是来自肝脏之津液。人因运动或过于劳累，其所生之汗是来自脾脏之津液。因此在春夏秋冬四季中，人之所病乃起因于过于耗损内脏之津液，这是常见之状况。<br />
【王冰曰：饱甚胃满，故汗出于胃。惊夺心精，神气浮越，阳内薄之，故汗出于心。骨劳气越，肾复过疲，故持重远行，汗出于肾。暴役于筋，肝气罢极，故疾走恐惧，汗出于肝。摇体劳苦，谓动作施力，非疾走远行也，然动作用力，则谷精四布，脾化水谷，故汗出于脾。过用谓不适其性而强劳，为过即病生，此其常理。五脏受气盖有常，于用而过，则是以病生。】<br />
【马莳曰：此言人之四时脏腑生病，皆起于过用，亦诊病者所当知也。饮食入胃，太过于饱，食气蒸迫，故汗出于胃。事有惊怖，致夺精神，心神外越，故汗出于心。所持则重，所行则远，必骨以当之，惟肾主于骨，故汗出于肾。其走过疾，兼之恐惧，必筋以当之，惟肝主于筋，故汗出于肝。摇动其体，劳苦其形，必肉以当之，惟脾主于肉，故汗出于脾。此乃四时之在脏为阴，在腑为阳，其有病皆起于过用也。】<br />
【张志聪曰：汗者水谷之津液，饱甚则胃满，故汗出焉。血乃心之精，汗乃血之液。惊伤心气，汗出于心，故曰夺精。若持重远行则伤骨，故汗出于肾也。疲劳伤筋，故汗出于肝也。如劳伤四体，故汗出于脾。春秋冬夏，四时阴阳，自有经常，血气循行，各有调理，如动作过伤，则血气妄逆而生病，此自然之理也。口问篇曰：百病之始生也，皆生于风雨寒暑，阴阳喜怒，饮食居处，大惊卒恐，则血气分离，阴阳破散，经络厥绝，脉道不通，阴阳相逆，卫气稽留，经脉空虚，血气不次，乃失其常。是以惊恐恚劳动作饮食，以致喘汗出者，皆使气血不次，脉道失常，故欲知经度之循行，先识变常之逆气。】</p>

<h3 id="食气入胃-散精于肝-淫气于精-食气入胃-浊气归心-淫精于脉-脉气流经-经气归于肺-肺朝百脉-输精于皮毛-毛脉合精-行气于府-府精神明-留于四脏-气归于权衡:fd00e83f4adf907120ed887defdf93f6">食气入胃，散精于肝，淫气于精。食气入胃，浊气归心，淫精于脉。脉气流经，经气归于肺。肺朝百脉，输精于皮毛。毛脉合精，行气于府。府精神明，留于四脏，气归于权衡。</h3>

<p>常人饮食入胃肠磨碎消化后，把营养精华（中医名之阴津）贯送到肝脏，再由肝把营养分散到筋去滋养。同时饮食入胃，其产生之血则输送给心脏，心臓得此动能再傅出使全身血脉得以流畅。脉气顺延血脉而行，而阳气会再聚于肺中，肺气通于全身百脉，再由此而贯输阳热之气到皮毛中。由于心与肺合力生出之精气会聚集在气之会膻中位。膻中所聚之精气即为宗气，由此分输给五臓之中，使其有动能，可依春夏秋冬四季之不同而各显出不同之常脉，</p>

<h3 id="权衡以平-气口成寸-以决死生-饮入于胃-游溢精气-上输于脾-脾气散精-上归于肺-通调水道-下输膀胱-水精四布-五经并行-合于四时五脏-阴阳揆度-以为常也:fd00e83f4adf907120ed887defdf93f6">权衡以平，气口成寸，以决死生。饮入于胃，游溢精气，上输于脾。脾气散精，上归于肺。通调水道，下输膀胱。水精四布，五经并行。合于四时五脏，阴阳揆度，以为常也。</h3>

<p>以此作标准即可知人之正常与否，其会出现在寸口之脉位，由此可察知患者之有无胃气，以决定死生。人饮水入胃，遇胃热化气则进入脾土之臓，脾之功能在区分清净之气上输入肺，供应人体正常的水份需要，脾又能通调水道，使不同之水从三焦油网系统渗入肾臓，再汇集于膀胱而出体外，如此水之精气四散全身，均匀谐和的运行，符合于四季不同变化，维持一定的水份，配合日月阴阳的纪律，随时保持常态。<br />
 【王冰曰：肝养筋，故胃散谷精之气入于肝，则浸淫滋养于筋络矣。浊气，谷气也。心居胃上，故浊气归心，淫溢精微入于脉，心主脉故也。脉气流运，乃为大经，经气归宗，上朝于肺，肺为华盖，位复居高，治节由之，故受百脉之朝会也。平人气象论曰：脏真高于肺，以行荣卫阴阳。由此故肺朝百脉，然后乃布化精气，输于皮毛矣。腑谓气之所聚处，是谓气海，在两乳间名曰膻中，膻中之布气者，分为三隧，其下者走于气街，上者走于息道，宗气留于海，积于胸中，命曰气海。如是分化，乃四脏安定，三焦平均，中外上下各得其所也。中外高下，气绪均平，则气口之脉而成寸。夫气口者，脉之大要会也，百脉尽朝，故以其分决死生。水饮流下，至于中焦，水化精微，上为云雾，云雾散变，乃注于脾。《灵枢经》曰：上焦如雾，中焦如沤。此之谓也。水土合化，上滋肺金，金气通肾，故调水道，转注下焦，膀胱禀化，乃为溲矣。《灵枢经》曰：下焦如渎。此之谓也。从是水精布，经气行，筋骨成，血气顺，配合四时寒暑，证符五脏阴阳，揆度盈虚，用为常道也。】<br />
【马莳曰：此言食入于胃者，精气散于肝，归于心，而会于肺。饮入于胃者，输于脾，归于肺，而下行于膀胱，亦诊病者所当知也。食气者，谷气也，谷气入胃，运化于脾，而精微之气，散之于肝，则浸淫滋养于筋矣，以肝主筋也。谷气入胃，其已化之气，虽曰精气，而生自谷气，故可名为浊气也。心居胃上，而浊气归之，则浸淫滋养于脉矣，以心主脉也。心为诸经之君主，而主血脉，脉气流于诸经，诸经之气归于肺，肺为五脏之华盖，受百脉之朝会，其精气运于皮毛矣，以肺主皮毛也。肺曰毛，心曰脉，毛脉合精，而精气行于腑，腑者膻中也。《灵枢》五味篇谓大气积于胷中，邪客篇谓宗气积于胷中，刺节真邪篇谓宗气流于海者是也。膻中为腑，其精气最为神明，而司呼吸，行经隧，始行于手太阴肺经，通于心肝脾肾之四脏，而四脏之精，皆其所留，是气也平如权衡，惟其始于手太阴肺经而行之，故气口者，即手太阴经之太渊穴也，与鱼际相去一寸，又成寸口之名，真可以诊吉凶而决死生也。然所食之谷有精气，则所饮之水亦有精气。方其饮入于胃，其精微之气，游溢升腾，上输于脾，盖脾附于胃之右，比胃为上，故脾气散精，上归于肺，而肺行百脉，通调水道，下输膀胱，水精分布于四脏，五脏并行乎水精，真有合于四时五脏及古经阴阳揆度等篇之常义也，诊病者可弗知欤？】<br />
【张志聪曰：肝者土之胜，制则生化，故散精于肝。肝者筋其应，故淫气于筋。经曰：谷入于胃，脉道乃通，血气乃行，是荣卫气血皆水谷之所资生，而水谷入胃，各有淫散输转之道，故又必先知经脉生始之原，而后知病脉也。又曰：受谷者浊，胃之食气故曰浊气，胃络上通于心，故入胃之食气归于心，子令母实也。心气通于脉，故淫精于脉，脉气者水谷之精气，而行于经脉中也。经，大经也，言入胃之谷气，先淫气于脉，百脉之经气，总归于大经，经气归于肺，是以百脉之气，皆朝会于肺也。肺合皮毛，故复输精于皮毛。夫皮肤主气，经脉主血，毛脉合精者，血气相合也。六腑为阳，故先受气，腑精神明者，六腑之津液相成，而神乃自生也。谷气入胃，淫精于脉，乃传之肺，肺气散精，行气于腑，腑精留于四脏，以养五脏之气，故曰：谷入于胃，乃传之肺，五脏六腑，皆以受气。权衡，平也，言脉之浮沉出入，阴阳和平，故曰权衡以平。五脏六腑，受气于谷，淫精于脉，变见于气口，以决其死生也。入胃之饮，精气上输于脾，脾气散精，上归于肺，盖脾主为胃行其津液者也。肺应天而主气，故能通调水道，而下输膀胱，所谓地气升而为云，天气降而为雨也。水精四布者，气化则水行，故四布于皮毛。五经并行者，通灌于五脏之经脉也。平脉篇曰：谷入于胃，脉道乃行，水入于经而血乃成，故先论食而后论饮焉。五脏，五行之气也，揆度，度数也，总结上文而言经脉之道，合于四时五行之次序，阴阳出入之度数，以为经脉之经常。】</p>

<h3 id="太阳藏独至-厥喘虚气逆-是阴不足-阳有余也-表里当俱泻-取之下俞-阳明藏独至-是阳气重并也-当写阳补阴-取之下俞-重-平声:fd00e83f4adf907120ed887defdf93f6">太阳藏独至，厥喘虚气逆，是阴不足，阳有余也。表里当俱泻，取之下俞。阳明藏独至。是阳气重并也。当写阳补阴，取之下俞。【重，平声】</h3>

<p>人体中太阳经的脉气如果独行，会造成病人手足冰冷，气逆上而呼吸粗大，这是阴津不足，阳气有余的现象。此时当施用表里倶泻之法，不须补阴津，故当取足下通谷与太溪二穴。如果是阳明经的脉气独行，这是阳气相重垒之象，吾人当泻阳而补阴，故取足下之陷谷与太白二穴。</p>

<h3 id="少阳藏独至-是厥气也-蹻前卒大-取之下俞-少阳独至者-一阳之过也-太阴藏搏者-用心省眞-五脉气少-胃气不平-三阴也-宜治其下俞-补阳泻阴:fd00e83f4adf907120ed887defdf93f6">少阳藏独至，是厥气也。蹻前卒大，取之下俞。少阳独至者，一阳之过也。太阴藏搏者，用心省眞。五脉气少，胃气不平，三阴也。宜治其下俞，补阳泻阴。</h3>

<p>如果是少阳经的脉气独行，则必是气之逆行产生，会造成阳蹺脉的前部肿胀，此时须独取足下之临泣穴，因为少阳之独至，只是一阳经之太过而造成的。太阴之脉气至时，须细心诊察是否为真藏脉气，因为太阴之脉至，表示五藏之气已少，肾气也呈现不足之状，这时宜取足下之陷谷与太白，用补阳泻阴之法来治。</p>

<h3 id="一阳独啸-少阴厥也-阳并于上-四脉争张-气归于肾-宜治其经络-泻阳补阴-一阴至-厥阴之治也-眞虚-yun4-疒肙-http-www-zybiji-cc-images-yun-gif-心-厥气留薄-发为白汗-调食和药-治在下俞-yun4-疒肙-http-www-zybiji-cc-images-yun-gif-音渊-和-去声:fd00e83f4adf907120ed887defdf93f6">一阳独啸，少阴厥也。阳并于上，四脉争张，气归于肾。宜治其经络，泻阳补阴。一阴至，厥阴之治也。眞虚<img src="http://www.zybiji.cc/images/yun.gif" alt="yun4(疒肙)" />
心。厥气留薄，发为白汗。调食和药，治在下俞。【<img src="http://www.zybiji.cc/images/yun.gif" alt="yun4(疒肙)" />
音渊。和，去声。】</h3>

<p>如果少阳之脉气独盛，这是少阴之脉气逆行所致，阴气不得上行，而阳气必独盛于上，如此会使肺、心、脾、肝四脏之脉绷张起来，过剩之气又进入肾，此时之治宜在经络上施用泻阳补阴的刺法来调和。如果是厥阴的脉气单独而至，须治在厥阴脉上，此时必有因肝气虚弱造成心痛如有寒气入心的感觉，表面上可见病人冷汗不断，此时须调和饮食与对症下药，用针则取足下之太冲穴。<br />
【王冰曰：阴谓肾，阳谓膀胱。阳独至，谓阳气盛至也。阳独至为阳有余，阴不足则阳邪入，故表里俱泻，取足穴俞。下俞，足俞也，阳气重并，故泻阳补阴。蹻谓阳蹻，脉在足外踝下，足少阳脉行抵绝骨之端，下出外踝之前，循足跗，然蹻前卒大，则少阳之气盛，故取足俞少阳也。一阳，少阳也，以其太过，故蹻前卒大焉。若见太阴之脉伏鼓，则当用心省察之；若是真脏之脉，不当治也。三阴，太阴脾之脉也，五脏脉少，胃气不调，是亦太阴之过也，阴气太过，故补阳泻阴。啸，谓耳中呜如啸声也。胆及三焦脉皆入耳，故气逆上则耳中呜。心脾肝肺四脉争张，阳并于上者，是肾气不足，故气归于肾也。泻阳补阴，则阴气足而阳气不复并于上矣。厥阴，一阴也。上言二阴至，则当少阴治；下言厥阴，治则当一阴至也。】<br />
【马莳曰：此言三阳三阴脉证各见者，宜分经而治也。太阳脏者，足太阳膀胱经也，其脉独至，厥者气逆，喘者难息，虚者不实，诸证上行，是肾经不足，膀胱经有余也。盖膀胱与肾为表里，里不足，则在表有余之邪乘之，其表里俱当泻，取之下俞。盖下者足也，俞者膀胱经之俞穴，束骨肾经之俞穴太溪，由是三阳入于二阳，则为足阳明胃经矣。阳明脉气独至，是足太阳之邪重并于阳明也。胃属阳，脾属阴，惟阳气重并，当泻足阳明胃经之俞穴陷谷，足太阴脾经之俞穴太白，由是二阳入于一阳，则为足少阳胆经矣。少阳脉气独至，是足少阳之气逆也。然足少阳之脉，起于绝骨之端，当外踝之前，循足跗，故阳蹻者，本于足太阳经之申脉，而阳蹻之前，乃足少阳之脉，今猝然而大，是少阳之气盛也，当泻胆经之俞穴临泣，盖少阳独至者，正一阳之有过也，故即此经治之，而其肝经则无及耳，由是一阳入于三阴，则为足太阴脾经矣。太阴脏搏者，下节之所谓伏鼓脉者是也。真者，真脏之脉也，宜用心省之，若真脏脉来则不可治矣。此脏之脉搏者，何也？五脏之脉气少而胃气不平，故言此三阴真脏之脉来见也，当补足阳明胃经之俞穴陷谷，泻足太阴脾经之俞穴太白，由是三阴入于二阴，则为足少阴肾经矣。阴阳应象大论曰：肾在窍为耳。今二阴独啸，是少阴之气逆于上也。足太阳之气并于上而行，而太阳、阳明、少阳、太阴之四脉争张而有余，故邪气归之于肾，宜泻足太阳膀胱经之经穴昆仑、络穴飞扬，补足少阴肾经之经穴复溜、络穴大钟，由是而二阴入于一阴，则一阴之脉至者，乃足厥阴肝经治事也，至此则虚者真，<img src="http://www.zybiji.cc/images/yun.gif" alt="yun4(疒肙)" />
者在心，其逆气留薄，发为白汗，白汗者，肝虚为金所乘也，宜调和药食，并取肝经之俞穴太冲。不言补泻者，上文肾经尚补，而此肝经亦宜曰补，况既曰真虚，则岂可再泻乎？】<br />
【 张志聪曰：此言脏腑经脉有阴阳相合之常度，如偏阴偏阳之独至，则为厥喘诸病，所谓先知经脉，今识病脉也。太阳脏独至者，太阳之经气独至，而无阴气之和也，阳气惟上，故下厥上喘，而虚气上逆也，是阴不足而阳有余，表里俱当泻。盖太阳经气发原于下，而上出于肤表，故当表里俱泻而取之下俞。阳明之独至，是太少重并于阳明，阳盛故阴虚矣。此言阴阳并合，乃经脉之常，如阳并于阳，阴并于阴，则为病脉矣。故曰持雌守雄，弃阴附阳，不知并合，诊故不明。夫少阳主初生之气，生气厥逆于下，致脏脉之独大于蹻前也。蹻者，奇经之蹻脉，足少阳经脉在阳蹻之前，故蹻前卒大，然而经气之各有别也。夫一阴一阳，分而为三阴三阳；三阴三阳，合于手足十二经脉；十二经脉合于十二脏腑，所以藏物，故亦名脏也。所谓太阳、阳明、少阳脏独至者，言三阳经脉之独盛也。三阳经脉之独盛者，是三阳气之太过也，夫三阴三阳之经气，皆有手有足也。手之太阴，足之太阴，是为三阴，是以太阴之脏脉相搏者，须用心省察其为手之太阴、足之太阴乎？如五脉气少者，手太阴之过也，盖肺朝百脉而输精于脏腑，肺气搏而不行，则五脉之气皆少，是以五脉气少者，知在手之太阴也。脾主为胃行其津液，脾气搏而不行，是以胃气不平，胃气不平者，知在足之太阴也。手之太阴，足之太阴，而后谓之三阴也。足之三阴，从足走腹，手之三阴，从腹走手，手足经气交相贯通，然阴阳之气皆从下而上，故独取之下俞。夫气激于喉中而浊，谓之言，气激于舌端而清，谓之啸，盖气郁而欲伸出之，一阳之气独啸者，盖因少阳之经气厥逆也，所谓少阳独至一阳之过者，言气盛而及于经也。一阳独啸，少阳厥者，言经逆而及于气也。分而论之，有气有经，合而论之，经气之相关也。阳并者，太阳、阳明之气相并也。四脉者，太阳之小肠膀胱，阳明之胃与大肠，即四形脏之脉也。四脉争张，以致阳并于上，亦经厥而及于气也。肾为生气之原，此三阴之气虚陷于下，不能与阳相接，故宜泻其阳之络，补其阴之经，阴阳平而经气和矣。一阴者，厥阴也，是以一阴气至，当厥阴主治，而反见脏真之虚，心为<img src="http://www.zybiji.cc/images/yun.gif" alt="yun4(疒肙)" />
痛，盖厥阴之气，发于命门，为心主之包络，厥阴气逆，以至真虚而心痛也。厥逆之气，留薄于心下，则上迫于肺，故发为白汗。夫真虚痛心，病在内也；经气厥逆，病在外也。病在内者，治以药食；病在外者，治以针砭。故宜调食和药，治其下俞。夫所谓一阳、二阳、三阳，一阴、二阴、三阴者，阴阳之二气也。所谓太阳、阳明、少阳、太阴、厥阴、少阴者，概脏腑经气而言也。人禀天地阴阳之气而成此形，是有有形之脏腑经脉，有无形之阴阳六气也。虽然，脏不离乎经，经不离乎气，气不离乎脏，经气贯通，脏气并合，阴阳出入，上下循环，是以有论三阳之独至者，有论在于经足经者，有论经病而及于气，气病而及于经者，有论阴阳之不相合者，有论经气逆而病及于脏者，此皆阴阳之道，可合可分，书不尽言，举一以概十，学者当知一经之气若是，则十二经可知，能引而伸之，进乎技矣。　朱卫公曰：言蹻前卒大者，释明三阳之脉，候足之三阳也。盖生阳之气，皆从下而上，由阴而阳，故俱取之下俞。又申明三阴三阳之候，候十二经之本脉也，如蹻前少阳之脉卒大，而厥阴之动脉微小者，是为少阳独至也。】</p>

<h3 id="帝曰-太阳藏何象-歧伯曰-象三阳而浮也-帝曰-少阳藏何象-歧伯曰-象一阳也-一阳藏者-滑而不实也-帝曰-阳明藏何象-歧伯曰-象大浮也-太阴藏搏-言伏鼓也-二阴搏至-肾沉不浮也:fd00e83f4adf907120ed887defdf93f6">帝曰，太阳藏何象？歧伯曰，象三阳而浮也。帝曰，少阳藏何象？歧伯曰，象一阳也。一阳藏者，滑而不实也。帝曰，阳明藏何象？歧伯曰，象大浮也。太阴藏搏，言伏鼓也。二阴搏至,肾沉不浮也。</h3>

<p>黄帝问，太阳经脉的显现是何现象呢？歧伯回答，因为是三阳之最表，故会见浮脉。黄帝问，少阳经脉又有何现象呢？歧伯答道，因为是一阳之属，其脉为滑但中不甚实。黄帝问，阳明又有何现象呢？歧伯曰，因阳明是重阳，故脉必大而浮数。再说太阴之脉气搏动须沈浮状，令人如感其有不搏之时。少阴之脉气至肾脏，故为沈而不浮状。<br />
【 王冰曰：明前独至之脉状也。】<br />
【 马莳曰：此总承上文而明六经之脉象也。帝言太阳、阳明、少阳，俱曰独脏至，而太阴脏则曰脏搏，二阴则曰独啸，一阴则曰至，其脉体果何象耶？伯言太阳之脉主于浮，盖太阳为三阳，阳行于表，故脉宜象三阳而浮也。少阳为阳之里，阴之表，所谓半表半里者是也，其脏为阳之初生，故脉体滑而不实，象一阳之为初阳也。阳明虽为太阳之里，而实为少阳之表，比之滑而不实者，则大而浮矣，髣髴乎太阳之浮也。太阴则入于阴分，脉虽始伏，而实鼓击于手，未全沉也。二阴虽相搏而至，然肾脉沉而不浮也。由是观之，则厥阴为沉之甚，又非二阴比矣。】<br />
【 张志聪曰：太阳脏者，谓小肠膀胱之经脉也。此复论经气之见于脉者，各有别也。三阳，阳盛之气也，言太阳之脏，脉象阳盛之气而浮也。少阳脏者，三焦甲胆之经气，故象一阳初动之生阳。所谓一阳二阳者，乃三阳之气也。气应脉外，故以脉之浮沉，以效象阴阳之气。如在一阳之脏脉，则见脉体之滑象矣，盖阳气搏于脉中，其脉则滑，阳欲外浮，故不实也。此反结上文而言一阳之脏脉，与一阳之气见于脉者之不同也。阳明脏者，胃与大肠之经脉也。阳明者，两阳合明，阳气合并，则阳热盛，故其象大浮；象大浮者，二阳之气也；而复结阴脏之经脉，与阴气之见于脉者之不同也。太阴脏搏者，乃太阴之经脉相搏，故见脉象之伏鼓，如二阴之气相搏，虽至于少阴之肾，止见乎沉而不浮，盖以脉象之浮沉，以别阴阳之气以脉体之滑动不实，鼓动而伏，以别阴阳之脉也。此篇论欲识病脉，先知经脉，然欲知经脉，又当体析其经与气焉。】</p>

                </div>
            </div>
        </div>
    </div>
</body>

</html>
