<!DOCTYPE html>
<html lang="zh-CN">

<head>
    <meta charset="utf-8">
    <meta name="viewport" content="width=device-width, initial-scale=1.0">
    <meta name="description" content=""> 
    <link rel="shortcut icon" href="/favicon.png" type="image/x-icon" />
    <title>中医笔记</title>
    <link href="/css/style.css" rel="stylesheet">
</head>


<body>
    <div id="wrapper">
        
<div id="sidebar-wrapper">
  <div class="sidebar-title">
    <h3 id="site-title"><a href="/">中医笔记</a></h3>
    <h4><a href="/">ZYBIJI.CC</a></h4>
    <p class="lead blog-description">恬淡虚无  精神内守</p>
  </div>

  <ul class="sidebar-nav">
    <li class="sidebar-nav-item"><a href="/zy.html" title="中医">中医</a></li>
    <li class="sidebar-nav-item"><a href="/jl.html" title="经络">经络</a></li>
    <li class="sidebar-nav-item"><a href="/ys.html" title="养生">养生</a></li>  
  </ul>
</div>

        <div id="content-wrapper">
            <div class="post">
                <h1 class="post-title">脏气法时论篇第二十二</h1>
                <div class>2016-09-11</class>
                    

<p>【 马莳曰：五脏之气必应天时，而人之治脏气者，当法天时，故名篇。】</p>

<h3 id="黄帝问曰-合人形以法四时五行而治-何如而从-何如而逆-得失之意-愿闻其事-歧伯对曰-五行者-金木水火土也-更贵更贱-以知死生-以决成败-而定五藏之气-问甚之时-死生之期也-黄帝曰-愿卒闻之-间-去声:a2d9a660600ff8c727c698d086774c69">黄帝问曰，合人形以法四时五行而治，何如而从，何如而逆。得失之意，愿闻其事。歧伯对曰，五行者，金木水火土也。更贵更贱，以知死生，以决成败，而定五藏之气，问甚之时，死生之期也。黄帝曰，愿卒闻之。【 间，去声。】</h3>

<p>黄帝问道，把人体内的构造机能与天地四时配合起来，用此为规矩，来实行治疗，应如何才能适应于天理，如何作会违反天理，其间的得失如何，请为我详述。歧伯回答道，这就是五行木火土金水的道理，依此理来治疗则合于天理，五行间的盛衰，可以决断病人的生死，是否能调合它们是治病成败的关键，如果其中一样呈亢盛状态，从此处可推知病人的生与死。黄帝说，希望你能一一为我说明。<br />
【 马莳曰：此因帝欲法时以治脏气，而伯言以五行为主，可以为治病之准也。】<br />
【 张志聪曰：此承上章而复间也。经脉篇曰：合于四时五脏阴阳揆度，以为经脉之常，故帝以脏腑阴阳合于人形，法于四时五行，而为救治之法。何如而从？何如而逆？反逆为从谓之得，反顺为逆谓之失。伯言能察其脏腑，而知死生之期，然须法于四时五行生克之顺逆，而后死生可必。故曰五行者，金木水火土也，言天之十干四时，地之五谷五味，人之五脏五气，皆合于此五者，以此五者而合参之，则成败死生可决矣。更贵更贱者，贵贱更互也。间者，持愈之时；甚者，加甚之时也。】</p>

<h3 id="歧伯曰-肝主春-足厥阴少阳主治-其日甲乙-肝苦急-急食甘以缓之:a2d9a660600ff8c727c698d086774c69">歧伯曰，肝主春，足厥阴少阳主治。其日甲乙。肝苦急，急食甘以缓之。</h3>

<p>歧伯回答，肝与春日一样，是由足厥阴与足少阳经所主治，天干中属甲乙之日为木，与肝同，当肝病时，病人发生痉挛的痛苦时，立刻给予甘甜之物来缓和，这是肝病为木克土，食甘强土，使木不制土。</p>

<h3 id="心主夏-手少阴太阳主治-其日丙丁-心苦缓-急食酸以收之:a2d9a660600ff8c727c698d086774c69">心主夏，手少阴太阳主治。其日丙丁。心苦缓，急食酸以收之。</h3>

<p>心臓与夏季同，治由手少阴与手太阳二经，天干中，丙丁日与其同性，心气无力且减缓时，立刻给予酸物来收敛它，这是酸生木，而木能生火使心脏强壮也。</p>

<h3 id="脾主长夏-足太阴阳明主治-其日戊己-脾苦湿-急食苦以燥之:a2d9a660600ff8c727c698d086774c69">脾主长夏，足太阴阳明主治。其日戊己。脾苦湿，急食苦以燥之。</h3>

<p>脾与长夏通，治由足太阴与足阳明二经，其天干中与戊己日同属。脾必受难于湿盛，立刻给予苦味的药来干燥它。这是苦主心，心主火，火又生土而致此。</p>

<h3 id="肺主秋-手太阴阳明主治-其日庚辛-肺苦气上逆-急食苦以泄之:a2d9a660600ff8c727c698d086774c69">肺主秋，手太阴阳明主治。其日庚辛。肺苦气上逆，急食苦以泄之。</h3>

<p>肺与秋季合，治由手太阴与手阳明二经。天干中庚辛之日与其同属性。气不下而反逆必伤肺，立刻给予苦味之药来降气向下，因为苦入心，心主火，火能制金也。</p>

<h3 id="肾主冬-足少阴太阳主治-其日壬癸-肾苦燥-急食辛以润之-开腠理-致津液-通气也:a2d9a660600ff8c727c698d086774c69">肾主冬，足少阴太阳主治。其日壬癸。肾苦燥，急食辛以润之。开腠理，致津液，通气也。</h3>

<p>肾与冬季相合，治由足少阴与足太阳二经。天干中之壬癸日与其同属水。过燥之气必伤肾，立刻给予辛味之蘖来润养，如此水份充足，肌理必顺达，津液就可以自由出入不致生阻碍了。这是因为辛主肺属金，金生水，故可强肾。<br />
【马莳曰：此言五脏应乎四时而治之者，必法时也。春属木，肝亦属木，故肝主春。斯时也，足厥阴肝者乙木也，足少阳胆者甲木也，正治其时。春之日有甲乙，乃肝气之尤旺者，然肝脉主弦，最苦在急，急则肝病也，惟甘性缓，急宜食甘者以缓之。夏属火，心亦属火，故心主夏。斯时也，手少阴心者丁火也。手太阳小肠者丙火也，正治其时。夏之日有丙丁，乃心气之尤旺者，然心脉洪，最苦在缓，缓则心虚也，惟酸性收，急宜食酸者以收之。长夏属土，脾亦属土，故脾主长夏。斯时也，足太阴脾者己土也，足阳明胃者戊土也，正治其时。长夏之日有戊己，乃脾气之尤旺者，然脾为太阴湿土，最苦在湿，湿则脾病也，惟苦性燥，急宜食苦者以燥之。秋属金，肺亦属金，故肺主秋。斯时也，手太阴肺者辛金也，手阳明大肠者庚金也，正治其时。秋之日有庚辛，乃肺气之尤旺者，然肺苦气上逆，惟性苦者可以泄逆，急宜食苦者以泄之。冬属水，肾亦属水，故肾主冬。斯时也，足少阴肾者癸水也，足太阳膀胱者壬水也，正治其时。冬之日有壬癸，乃肾气之尤旺者，然肾属水，最苦燥，惟辛性润急，宜食辛者以润之，庶乎腠理自开，津液自致，五脏之气自相通也。】<br />
【张志聪曰：肝主春木之气，足厥阴主乙木，少阳主甲木，二者相为表里，而主治其经气，甲为阳木，乙为阴木，在时为春，在日主甲乙，肝主春生怒发之气，故苦于太过之急，宜食甘以缓之。心主夏火之气，手少阴主丁火，太阳主丙火，二者相为表里，而主治其经气，丙为阳火，丁为阴火，在时主夏，在日为丙丁，苦缓者，心以长养为令，志喜而缓，缓则心气散逸，自伤其神矣，急宜食酸以收之。长夏六月也，谓火土相生之时，足太阴主己土，阳明主戊土，二经相为表里，而主治其经气，戊为阳土，己为阴土，位居中央，脾属阴土，喜燥恶湿，苦乃火味，故宜食苦以燥之，盖脾脏之喜燥者，喜母气以资生，苦湿者，恶所胜之乘侮也。肺主秋金之令，手太阴主辛金，阳明主庚金，二经相为表里，而主治经气，庚为阳金，辛为阴金，在时主秋，在日主庚辛，肺主收降之令，故苦气上逆，宜食苦以泄下之。肾主冬水之令，足少阴主癸水，太阳主壬水，二经相为表里，而主治经气，壬属阳水，癸属阴水，在时主冬，在日为壬癸，肾者水脏，喜润而恶燥，宜食辛以润之，谓辛能开腠理，使津液行而能通气故润。以上论五脏之本气，而合于四时五行五味也。】</p>

<h3 id="病在肝-愈于夏-夏不愈-甚于秋-秋不死-持于冬-起于春-禁当风-肝病者-愈在丙丁-丙丁不愈-加于庚辛-庚辛不死-持于壬癸-起于甲乙-肝病者-平旦慧-下晡甚-夜半静-肝欲散-急食辛以散之-用辛补之-酸写之:a2d9a660600ff8c727c698d086774c69">病在肝，愈于夏。夏不愈，甚于秋。秋不死，持于冬。起于春。禁当风。肝病者，愈在丙丁。丙丁不愈，加于庚辛。庚辛不死，持于壬癸。起于甲乙。肝病者，平旦慧，下晡甚，夜半静。肝欲散，急食辛以散之。用辛补之，酸写之。</h3>

<p>如果病生在肝，到了夏季会痊愈。若夏季不愈，到了秋天必更严重，能够在秋季不死，可延续到冬天，俟春季来时又会复发，此病最忌当风。同理肝病会在丙丁日愈，若丙丁日不愈，必严重在庚辛日；能够度过庚辛日不死，则不变于壬癸曰，会在甲乙日来临时复发。肝病之人在清晨时，症状会很明显，傍晚时会很严重，半夜时趋于平静。肝有病气郁不散时，应给予辛味之药物予以发散，所以治肝之法在用辛味物来散其郁结，用酸味物来收敛辅强肝脏。<br />
【王冰曰：平旦木旺之时，故爽慧；下晡金旺之时，故加甚；夜半水旺之时，故静退也。然慧与静小异。急食辛者，以脏气常散，故以辛发散也。】<br />
【马莳曰：病在肝者，以肝性属木，其病从春始也。至于夏属火，则火能克金，而金不能克木，故肝病当愈于夏，所谓子制其鬼者是也。但夏不愈当甚于秋时，甚则沦于死矣，乃金来克木，子休而鬼旺也，故当死。设秋不死，当持于冬，盖冬属水而生肝木，得母气一旺，肝气有资，故可与病气相支，盖肝病至冬，乃鬼休而母养，故能相持于父母之乡也。至冬能与相持，故病复起于春，盖肝气之病，又当至春而起，所谓自得其位而起者是也。然吾之肝，正属厥阴木，而风气必通于肝，故凡有肝病者，必禁当风以犯之也。斯则一岁之中，可以计其所愈、所甚、所持、所起者如此。以日而计之，肝病者，愈于丙丁之日，以丙丁火旺，所制者金，而金不克木，木病自愈也。设丙丁不愈，加甚于庚辛之日，以庚辛金旺，必来克木，而木病必甚也。设庚辛不死，持于壬癸之日，以壬癸水旺，必母来助子，而木病可支也。虽能支于水旺之日，而又必起于甲乙之日，以木病当复于本日也。以时而计之，肝病者平旦慧，以平旦应甲乙木，故病主慧，时旺木亦旺也。下晡者，申酉时也，应在庚辛，故病主甚，金来克木也。夜半者，亥子时也，应在壬癸，故病主静，水来生木也。肝之所苦在急，则其所欲在散，惟味之辛者主散，宜急食辛以散之。性欲散而辛能散，　此补之者所以用辛也。性苦急而酸能收，此泻之者所以用酸也。】<br />
【张志聪曰：病在肝愈于夏者，子制鬼贼，令母实也。甚于秋者，子休贼旺，至不胜而甚也。持于冬者，贼气休而得母气之养，至所生而持也。起于春者，自得其位也。风气通于肝，故禁而勿犯。愈在丙丁者，至所生而愈也。加于庚辛，金克木也。持于壬癸，得母气之所生也。起于甲乙，本气复旺也。平旦乃木气生旺之时，故爽慧；下晡乃金旺之时，故病甚；夜半得母之生气，故安静。肝气受邪，则木郁而欲散，故急食辛以散之，以辛补之。以酸泻之。厥阴之胜也，邪盛则正虚，故以辛之发散以散其木郁，以辛之润以补其肝气，以酸之泄以泻其有余，所谓以所利而行之，调其气，使其平也。】</p>

<h3 id="病在心-愈在长夏-长夏不愈-甚于冬-冬不死-持于春-起于夏-禁温食热衣-心病者-愈在戊己-戊己不愈-加于壬癸-壬癸不死-持于甲乙-起于丙丁-心病者-日中慧-夜半甚-平旦静-心欲耎-急食咸以耎之-用咸补之-甘泻之:a2d9a660600ff8c727c698d086774c69">病在心，愈在长夏。长夏不愈，甚于冬。冬不死，持于春。起于夏。禁温食热衣。心病者，愈在戊己。戊己不愈，加于壬癸。壬癸不死，持于甲乙，起于丙丁。心病者，日中慧，夜半甚，平旦静。心欲耎，急食咸以耎之。用咸补之，甘泻之。</h3>

<p>心臓有病时，会在长夏季节痊愈，如果长夏时节没有治好，在冬季会很严重，能度过冬季不死，在春季来时会持恒不生变，俟夏季来时又复发，此病严禁热食厚衣，不可让身体过暖。心脏之病依理可知会在戊己日愈，戊己日不愈，壬癸曰会严重；能度过壬癸日不死，甲乙日不生变化，会在丙丁日复发。心臓之病在中午时会有明显之症状出现，到半夜会很严重，在清晨时会很平静。心臓亢进时，立予咸味的药物来缓和它，用咸味来缓心，用甘甜之物来活动心脏。<br />
 【马莳曰：以心经言之：凡病在心者，以心性属火，其病从夏始也。至于长夏属土，则土能克水，而水不能克火，故心病当愈于长夏。但长夏不愈，当甚于冬，以水能克火也。若冬不死，当持于春，以木能生火也。其病之复起，又当在于夏，以火病当起于火候也。且热则心躁，故食温衣热，类皆当禁用之，此乃以岁而计之者如此。至于以日而计之者何如？心病者，愈在戊己日，以土旺则水衰，水衰不能克火也。戊己不愈，加于壬癸，以水旺则火必受克也。壬癸不死，持于甲乙，以木旺则火生也。然心病必起于丙丁，以火病当复于火日也。又至于以时而计之者何如？心病者，日中慧，以日中正属丙丁火也。夜半甚，以夜半正属壬癸水也。平旦静，以平旦正属甲乙木也。然所以治之者，心欲软，惟咸为能软坚，急食咸以软之。惟其所欲在软，此咸之所以为补也。惟其所苦在缓，此甘之所以为泻也，此乃因其性而治之耳。】<br />
【张志聪曰：不死则能持，能持则能愈矣。禁温食热衣，心恶热也。当愈不愈，故有所加；值死不死，故有所起。《灵枢经》曰：春生夏长秋收冬藏，是气之常也，人亦应之。以一日分为四时，朝则为春，日中为夏，日入为秋，夜半为冬，自得其位而慧，至其所不胜而甚，而其所生而静也。心为火脏，心病则刚燥矣，故宜食咸以软之。咸味下泄上涌而从水化，能泄心气以下交，涌水气以上济，水火既济，则心气自益。火欲炎散，以甘之发散而泻之。】</p>

<h3 id="病在脾-愈在秋-秋不愈-甚于春-春不死-持于夏-起于长夏-禁温食饱食-湿地濡衣-脾病者-愈在庚辛-庚辛不愈-加于甲乙-甲乙不死-持于丙丁-起于戊己-脾病者-日昳慧-日出甚-下晡静-脾欲缓-急食甘以缓之-用苦写之-甘补之:a2d9a660600ff8c727c698d086774c69">病在脾，愈在秋。秋不愈，甚于春。春不死，持于夏。起于长夏。禁温食饱食，湿地濡衣。脾病者，愈在庚辛。庚辛不愈，加于甲乙。甲乙不死，持于丙丁。起于戊己。脾病者，日昳慧，日出甚，下晡静。脾欲缓，急食甘以缓之。用苦写之，甘补之。</h3>

<p>脾脏生病时，会在秋季痊愈。秋季没治好，春季来临时会加倍严重，能度过春季不死，夏季时病情不会生变。此病最忌热食与饱食，居住之地过湿或穿湿的衣物。脾病之人可同理推至会在庚辛之日痊愈，若在庚辛之日不愈，则甲乙曰会趋严重；能够度过甲乙日不死，则在丙丁日不会生变化，然后在戊己日复发。脾病在一日中未时会有明显的症状，日出之时会较严重，傍晚时趋于平静。脾气过亢时，立刻给予甘味之物来减缓，甘味可以健脾，苦味可以燥脾之过湿。<br />
【 王冰曰：五脏之病，皆以胜相加，至其所生而愈，至其所不胜而甚，至于所生而持，自得其位而起，由是故皆有间甚之时，死生之期也。】<br />
【 马莳曰：以脾经言之，凡病在脾者，以脾性属土，其病从长夏始也。至于秋属金，则金能克木，而木不能克土，故脾病当愈于秋。但秋不愈，当甚于春，以木能克土也。若春不死，当持于夏，以火能生土也。其病之复起，又当在于长夏，以土病当复于土月也。且食或温热，过于太饱，或湿地湿衣，皆脾土所恶，俱宜禁之。此乃以岁而计之者如此。至于以日而计之者何如？脾病者，愈在庚辛日，以金旺则木衰，木衰不能克土也。庚辛不愈，加于甲乙，以木旺则土必受克也。甲乙不死，持于丙丁，以火旺则土生也。然脾病必起于戊己，以土病当复于土日也。又至于以时而计之者何如？脾病者，日昳慧，以日昳则未土正旺，土性耐也。日出甚，以日出则木旺也。下晡静，以金旺则木退也。然所以治之者，脾欲缓，惟甘者能缓，急食甘以缓之。惟甘能缓之。此甘之所以为补也。脾苦湿，惟苦性坚燥，此苦之所以为泻也。】<br />
【 张志聪曰：胃欲清饮，故禁温食。饱食伤脾，故禁饱食，脾属阴土而恶湿，故湿地濡衣，咸宜禁之。　夫天之十干，　化生地之五行；地之五行，化生人之五脏。人生于地，悬命于天，是以生于五行而归命于十干也。土德和厚，故欲缓，病则失其中和之气矣，故宜食甘以缓之。脾病则土郁矣，故用苦味之涌泄，以泻夺之，以甘之缓补之。《金匮要略》曰：五脏病各有所得者愈，五脏病各有所恶，随其所不喜者为病，是以顺其所欲之味为补也。】</p>

<h3 id="病在肺-愈在冬-冬不愈-甚于夏-夏不死-持于长夏-起于秋-禁寒饮食寒衣-肺病者-愈在壬癸-壬癸不愈-加于丙丁-丙丁不死-持于戊己-起于庚辛-肺病者-下晡慧-日中甚-夜半静-肺欲收-急食酸以收之-用酸补之-辛泻之:a2d9a660600ff8c727c698d086774c69">病在肺，愈在冬。冬不愈，甚于夏。夏不死，持于长夏。起于秋。禁寒饮食寒衣。肺病者，愈在壬癸。壬癸不愈，加于丙丁。丙丁不死，持于戊己。起于庚辛。肺病者，下晡慧，日中甚，夜半静。肺欲收，急食酸以收之。用酸补之，辛泻之。</h3>

<p>肺有病者，会在冬季痊愈，如在冬季没好，则夏季来临时会加倍严重。能度过夏季不死，则在长夏时节不会产生变化，到了秋季病再复发。此病严禁冷食冷饮，衣着过薄。肺病的人会在壬癸曰愈，如果壬癸日不愈，则于丙丁日时会加倍严重，能度过丙丁日不死，在戊己日时会保持不变，然俟庚辛日时病会再复发。肺病之人，在黄昏时病情会显著，在中午时病情会严重，半夜时会趋于平静。肺阳外出太过须收敛胸中时，须给予酸味之食物或药物来收敛肺。因此酸味能固肺气，辛味能疏散肺气使之下降。<br />
【 马莳曰：以肺经言之，凡病在肺者，以肺经属金，其病从秋始也。至冬属水，则水能克火，而火不能克金，故肺病当愈于冬。但冬不愈，当甚于夏，以火能克金也。若夏不死，当持于长夏，以土能生金也。其病之复起，又当在于秋，以金病当起于金候也。且肺恶寒，故衣食之寒者皆禁用之。此乃以岁而计之者如此。至于以日而计之者何如？肺病者，愈在壬癸日，以水旺则火衰，火衰不能克金也。壬癸不愈，加于丙丁，以火旺则金必受克也。丙丁不死，持于戊己，以土旺则金旺也。然肺病必起于庚辛，金病当复于金日也。又至于以时而计之者何如？肺病者，下晡慧，以下晡正属庚辛金也。日中甚，以日中正属丙丁火也。夜半静，以夜半正属壬癸水也。然所以治之者，肺欲收，惟酸为能收，急食酸以收之。惟其所欲在收，此酸之所以为补也。所苦在散，此辛之所以为泻也。】<br />
【 张志聪曰：形寒饮冷则伤肺，故皆禁之。凡始病则以岁月期之，病重则以旬日期之，垂死则以旦暮计之。肺主秋收之令，病则反其常矣，故急食酸以收之。用酸收以补正，辛散以泻邪。】</p>

<h3 id="病在肾-愈在春-春不愈-甚于长夏-长夏不死-持于秋-起于冬-禁犯焠-xi1-火矣-http-www-zybiji-cc-images-xi-gif-热食-温炙衣-肾病者-愈在甲乙-甲乙不愈-甚于戊己-戊己不死-持于庚辛-起于壬癸-肾病者-夜半慧-四季甚-下晡静-肾欲坚-急食苦以坚之-用苦补之-咸写之:a2d9a660600ff8c727c698d086774c69">病在肾，愈在春。春不愈，甚于长夏。长夏不死，持于秋。起于冬。禁犯焠<img src="http://www.zybiji.cc/images/xi.gif" alt="xi1（火矣）" />
热食、温炙衣。肾病者，愈在甲乙。甲乙不愈，甚于戊己。戊己不死，持于庚辛。起于壬癸。肾病者，夜半慧，四季甚，下晡静。肾欲坚，急食苦以坚之。用苦补之，咸写之。</h3>

<p>肾脏病的人，会在春天痊愈，如果春天不愈，会在长夏季节加重，能度过长夏不死，则在秋季会保持不变，然后冬季来临时会复发。此病切记不可用火烤热身体及吃过热的食物，不可穿用火烤过的衣服。肾病的人，在甲乙日会痊愈，若甲乙曰不愈，则戊己日时会加重，能度过戊己曰不死，于庚辛日必保持不变，俟壬癸日来临时，病又复发。凡肾有病之人，其在半夜时症状最明显，于辰、戌、丑、未四时，辰时病情最严重，曰落黄昏时则趋平稳。肾脏受到感染，即予病人食苦味之物来消除，所以苦味之物能消炎清利肾脏，咸味能强化肾脏功能。<br />
【 马莳曰：以肾经言之，凡病在肾者，以肾经属水，其病从冬始也。至春属木，则木能克土，而土不能克水，故肾病当愈于春。若春不愈，当甚于长夏，以土能克水也。若长夏不死，当持于秋，以金能生水也。其病能复起，又当在于冬，以水病必在于水候也。且肾性恶燥，故凡焠(火矣)之热食，温炙之衣，宜弗犯之。此乃以岁而计之者如此。至于以日而计之者何如？肾病者，愈在甲乙日，以木旺则土衰，土衰不能克水也。甲乙不愈，甚于戊己，以土旺则水必受克也。戊己不死，持于庚辛，以金旺则水生也。然肾病必起于壬癸，以水病当复于水日也。又至于以时而计之者何如？肾病者夜半慧，以夜半属壬癸水也。四季甚，以四季属土也。下晡静，以下晡属庚辛金也。然所以治之者，肾欲坚，惟苦为能坚，急食苦以坚之。惟其所欲在苦，此苦之所以为补也。所苦在软，此咸之所以为泻也。】<br />
【 张志聪曰：焠(火矣)，爆渍之热食也。温炙衣，烘焙之热衣也。在四脏曰加者，言所胜之气加于我，而使病加之，是客胜也。在肾脏曰甚于戊己，乃至其所不胜而甚，是主弱也。本经凡论五脏多不一其辞，盖阴阳之道，推之无穷，四季辰戌丑未时也，肾体沈石，德性坚凝，病则失其常，故宜食苦以坚之，用苦坚以补之，咸泄以泻之。】</p>

<h3 id="夫邪气之客于身也-以胜相加-至其所生而愈-至其所不生而甚-至于所生而持-自得其位而起-必先定五脏之脉-乃可言间甚之时-死生之期也-间-去声:a2d9a660600ff8c727c698d086774c69">夫邪气之客于身也，以胜相加。至其所生而愈。至其所不生而甚。至于所生而持。自得其位而起。必先定五脏之脉，乃可言间甚之时，死生之期也。【 间，去声。】</h3>

<p>凡病邪之于人身上，遇到相克之时节会渐深，在相生的时节病会痊愈，遇到所不能胜克的时节病会加重，到了被生旺的时节，病会保持不变也不会恶化，遇到属性相同的节气，则会复发，这是不变的自然法则（人纪）。故吾人诊脉时，必先确定何脏有病，然后可知其在时节中的变化如何，就可以预知病人生死的时间了。
【 王冰曰：邪者不正之目，风寒暑湿，饥饱劳逸皆是，非惟鬼毒疫疠也。能知五脏之经脉，则可言死生间甚矣。三部九候论曰：必先知经脉，然后知病脉。此之谓也。】
【 马莳曰：此总结上文之为病，为愈、为甚、为持、为起者，必当先定五脏之本脉而始知之也。肝病始于春，心病始于夏，脾病始于长夏，肺病始于秋，肾病始于冬者，皆由邪气感于吾身，以胜相加。如肝病由肺而传，心病由肾而传，脾病由肝而传，肺病由心而传，肾病由脾而传之谓也。至其所生而愈，如肝病愈于夏，心病愈于长夏，脾病愈于秋，肺病愈于冬，肾病愈于春者，皆我之所生也。至其所不胜而甚，如肝病甚于秋，心病甚于冬，脾病甚于春，肺病甚于夏，肾病甚于长夏者，皆我之所不胜而能克我也。至其所生而持，如肝病持于冬，心病持于春，脾病持于夏，肺病持于长夏，肾病持于秋者，皆彼能生我也。自得其位而起，如肝病起于春，心病起于夏，脾病起于长夏，肺病起于秋，肾病起于冬者，皆得其自旺之时而病复起也。夫五脏之病，由于相生相胜者如此，至于日时可推矣。又当先定五脏之本脉，如春脉弦，夏脉钩，长夏脉代，秋脉毛，冬脉石，或有胃气及无胃气，则彼之生我克我，我得而知。故凡为愈者，我所生，持者生乎我，其病为间而为生之期为甚者克乎我，为起者得本位其病为甚，而为死之期可得而言之矣。若不定五脏之脉，则彼于我之相生相克，胡从而知之哉？】
【 张志聪曰：邪气者，风寒暑湿，外淫之邪也。】</p>

<h3 id="肝病者-两胁下痛引少腹-令人善怒-虚则目mang2mang2-目荒-无所见-耳无所闻-善恐-如人将捕之-取其经-厥阴与少阳-气逆则头痛-耳聋不聪-颊肿-取血者:a2d9a660600ff8c727c698d086774c69">肝病者，两胁下痛引少腹，令人善怒。虚则目mang2mang2（目荒）无所见，耳无所闻，善恐，如人将捕之。取其经，厥阴与少阳。气逆则头痛，耳聋不聪，颊肿。取血者。</h3>

<p>肝病之人，其症状会使病人两胁肋疼痛并牵引小腹，让人易怒。如果肝虚了，会使人目视昏暗，见物不明，耳听不明，易生恐惧，好像有人要伤害他一样。此时治疗须选择足厥阴肝经与足少阳胆经的穴道。肝气如果上逆，则会令人头痛、耳聋、意识不清、两颊肿胀，此时须从有郁结的血脉来放血治疗。
【 王冰曰：取血者，谓脉中血满，独异于常，乃气逆之诊，随其左右，有则刺之。】
【 马莳曰：上文五节言五脏之病，用五味以补泻，则用药之意寓矣，而此下五节，又言五脏之病，复有用针之法也。试以肝经言之：足厥阴之脉，循股阴入毛中，过阴器，抵少腹，又上贯鬲布胁肋，故两胁下痛，以下引少腹，其气实则善怒，此则邪气有余之证也。至于正气之虚，则目(目巟)(目巟)无所见，耳无所闻。盖足厥阴之脉，自胁肋循喉咙，上入颃颡，连目系足少阳之脉，其支者从耳后入耳中，出走耳前，至目锐眦后，故虚则耳目无所见闻也。惟其虚也，故善于恐惧，如人有将捕之意，正以肝藏魂，魂不安、故其病如此。当取足厥阴之经穴中封，在足内踝骨前一寸，筋里宛宛中，针四分，留七呼，灸三壮。足少阳之经穴阳辅，在足外踝上四寸，辅骨前绝骨端三分，去坵墟七寸，针三分，留七呼，灸三壮，以肝与胆相为表里也。实则泻其有余，虚则补其不足耳。然足厥阴之脉，自目系上出额，与督脉会于巅，故头必痛。足少阳之脉，支别者，从耳中出走耳前，又支别者，抵于(出页)，加颊车，又足厥阴之脉支别者，从目系下颊里，故耳聋不聪而颊又肿也。此则气逆于上，故见之于头耳颊者如此，亦是有余之证也。取其两经以出血而已，此不言穴，意者，亦是上文之经穴耳。此下五节，皆言用针不言用药，然各经证候甚明，惟智者明此经络，识此证候，则凡药属肝胆者可任用矣。后仿此。】
【 张志聪曰：病者邪气实也。《灵枢经》曰：肝气实则怒。盖肝为将军之官而志怒，肝气郁而不舒，故怒也。虚者，精气夺也。肝藏血而开窍于目，肝虚，故(目巟)(目巟)无所见。经，谓经脉也，足少阳与厥阴为表里，故取二经以通其气。取血者，谓取其经之多血者而去之。盖足少阳与厥阴为表里，少阳常少血多气，厥阴常多血少气，脏腑经气相通，宜从厥阴之多血者而泻之。】</p>

<h3 id="心病者-胸中痛-胁支满-胁下痛-膺背肩甲间痛-两臂内痛-虚则胸腹大胁下-与腰相引而痛-取其经-少阴太阳-舌下血者-其变病剌郄中血者:a2d9a660600ff8c727c698d086774c69">心病者，胸中痛，胁支满，胁下痛，膺背肩甲间痛，两臂内痛。虚则胸腹大胁下，与腰相引而痛。取其经，少阴太阳。舌下血者。其变病剌郄中血者。</h3>

<p>心脏有病之人，会使人胸口痛，两胁胀满及疼痛，甚而痛到背部或向上痛到肩部，有时两臂之内侧疼痛。若心气不足时（心脏无力），会有胸腹胀大，牵引腰部而疼痛。此时治疗须取用手少阴心经与手太阳小肠经的穴道。舌下之金津、玉液二穴放血，病发急重时，可刺阴郄、养老等穴位放血，及中指、无名指尖放血。<br />
【 马莳曰：以心病言之，手少阴心经之脉，其直者从心系却上肺下出腋下，手厥阴心包络之脉，其支者循胷中，出胁下腋三寸，上抵腋下，下循臑内，行太阴少阴之间，入肘中，下循臂行两筋之间，又手太阳小肠经之脉，自臂臑上绕肩胛，交肩上，故胷中必痛，胁支必满，胁下亦痛，膺背肩胛间两臂内皆痛，此则邪气有余之证也。至于正气之虚，则胷腹之中，大胁之下，与腰相引而痛，盖手厥阴之脉，从胷中出属心包络，下隔历络三焦，其支者循胷出胁，手少阴之脉，自心系下鬲络小肠，故曰胷，曰胁，曰腰，皆主痛也。当取手少阴之经穴灵道，在掌后一寸五分，针三分，灸三壮；手太阳之经穴阳谷，在手外侧腕中锐骨下陷中，针三分，留三呼，灸三壮。以心与小肠相为表里也，实则泻其有余，虚则补其不足耳。其舌本下并出其血者，正以手少阴之脉，从心系上侠咽喉，所以出舌下之血也。　曰出血，乃治有余之证耳。舌下即廉泉穴，系任脉经颔下结喉上四寸中，针二分，留七呼，灸三壮。及有变病，则又不止前证而已，又当取手少阴之郄曰阴郄穴者，以出其血也。穴在掌后脉中，去腕半寸，当小指之后，针三分，灸七壮。】<br />
【 张志聪曰：胁支满者，少阴之支络，满痛于胁下也。心火气虚，则水浊上乘故胷腹大。经云：浊气在上，则生(月真)胀，心气不能交于阴，故胁下与腰相引而痛也。心脉上循咽喉，开窍于舌，故取舌下血者。盖手足阴阳所苦，必先去其血，乃去其所苦，然后泻有余，补不足；设有变病而邪不在经络者，亦取其郄中出血，盖脏腑经气之相通也。】<br />
【 徐公遐问曰：师言取经之多血者而去之，少阴常少血，奚独取其舌下郄中？曰：处有常变，用有经权。少阴少血者，言其常也。病有所苦，必先去其血，而后泻有余。补不足者，言其变也，盖虚者亦不宜去血。变病者又取于郄中，此皆处变用权之法，故独举少阴一经，而曰舌下血，曰变病，盖欲其类推于诸经也。】</p>

<h3 id="脾病者-身重善肌-肉痿-足不收行-善瘈-脚下痛-虚则腹满-肠鸣飧泄-食不化-取其经-太阴阳明少阴血者:a2d9a660600ff8c727c698d086774c69">脾病者，身重善肌，肉痿，足不收行，善瘈，脚下痛。虚则腹满，肠鸣飧泄，食不化。取其经，太阴阳明少阴血者。</h3>

<p>脾脏有病时，令人身体感觉沉重，肌肉消痩萎缩，无法控制双足的行走，容易抽筋，脚下部会疼痛。脾气虚时，病人腹肿满，肠鸣且下痢，饮食入胃不化，此时应取足太阴脾经与足阳明胃经上的穴位，同时在足少阴肾经上找血郁之处来放血。<br />
【 王冰曰：取其经太阴阳明少阴血者，以行善瘛脚下痛，故取之而出血，血满者出之。】
【 马莳曰：以脾病言之，脾象土而主肉，故身重，善肌肉痿无力也。足太阴脾经之脉，起于足大指之端，循指内侧，上内踝前廉，上踹内。足阳明胃经之脉，自下髀关，抵伏兔，下膝膑中，下循股外廉，下足跗，入中指间。足少阴肾经之脉，起于足小指之下，斜趋足心，上腨内出腘内廉。脾病故足不收，行善瘛脚下痛，此则邪气有余之证也。至于正内之虚，则腹中满，肠中鸣，飧泄而食不化。盖足太阴之脉，从股内前廉，入腹属脾络胃，足阳明之脉，入缺盆，下隔属胃络脾，其支者，起胃口，下循股里，故其为病如此。当取足太阴之经穴商丘，在足内踝骨下微前陷中，针三分，灸三壮；足阳明之经穴解溪，在冲阳后一寸半，针五分，留三呼，灸三壮；足少阴之经穴复溜，在足内踝上三寸陷中，针三分，留七呼，灸五壮，以出其血耳。夫曰出血，则治前有余之证而已，而虚则补之，又非可以出血治也。】
【 张志聪曰：脾主肌肉，主通会五脏元真之气，脾气伤故身重，而肌肉委弃不仁也。足太阴脉循胫，邪在经络，故足不收。气伤故善瘛而痛。腹满肠鸣，飧泄食不化，此脾气虚而不能转输水谷也。荣卫气血，始于足少阴肾，生于足阳明胃，输于足太阴脾，故取此三经以通经气。】</p>

<h3 id="肺病者-喘欸逆气-肩背痛-汗出尻阴股膝-髀腩胻足皆痛-虚则少气不能报息-耳聋嗌干-取其经-太阴足太阳之外-厥阴内血者:a2d9a660600ff8c727c698d086774c69">肺病者，喘欸逆气，肩背痛。汗出尻阴股膝，髀腩胻足皆痛。虚则少气不能报息，耳聋嗌干。取其经，太阴足太阳之外，厥阴内血者。</h3>

<p>肺有病之人，主要症状为呼吸短促，气会上逆，肩背都会疼痛，容易出汗，臀部、阴部、膝盖、大腿、小腿肚，足跟都会疼痛。肺气虚弱，则呼吸浅短无法深呼吸，耳聋咽喉干燥，此时宜选用手太阴肺经及足太阳经外侧背部，穴位，再从足厥阴肝经上找寻郁血之络位放血即可。<br />
【 王冰曰：肺虚则肾不能上润，故嗌干。足太阳之外厥阴内者，谓腨内侧内踝后之直上少阴脉也，视左右足脉，少阴部分，有血满异于常者取之。】<br />
【 马莳曰：以肺病言之，肺藏气而主喘息，在变动为欬，故病则喘欬逆气。肩近于背，而背为胷中之腑，故肩背痛也。肺主皮毛，邪盛则心液外泄，故汗出也。足少阴之脉，从足下上循腨内，出腘内廉，上股内后廉，贯脊属肾络膀胱。今肺病则肾为之子，亦必受邪，故尻阴股膝髀腨胻足皆痛，此乃邪气有余之证也。至于正气之虚，则少气不能报息，耳聋嗌干，盖手太阴之络会于耳中，故为耳聋。肾脉从肾上贯肝鬲，入肺中，循喉咙侠舌本，今肺虚则肾脏不足以上润于嗌，故嗌干。当取手太阴经之经渠穴，在寸口陷中，针二分，留三呼，禁灸。足太阳之外，足厥阴之内，即足少阴之脉也，亦取其经之复溜穴以出其血焉可也。三部九候论口：必先度其形之肥瘦，以调其气之虚实，实则泻之，虚则补之。必先去其血脉，而后调其虚实，无问其病，以平为期。则皆于出血之后，又当用补泻以调之耳。余节仿此。】<br />
【 张志聪曰：此言肺肾之经气相通也。夫肺主气而发原于肾，肾为本，肺为末，母子之经气相通。肺俞气在肩背，气逆于上则肩背痛而汗出，逆于下，则尻阴胻膝皆痛也。肾为生气之原，肺主周身之气以司呼吸，生气衰于下，故不能报息于上耳。肾气衰则耳聋，金水之气不足则嗌干也。】</p>

<h3 id="肾病者-腹大胫肿-喘咳身重-寝汗出憎风-虚则胸中痛-大腹小腹痛-清厥-意不乐-取其经-少阴太阳血者:a2d9a660600ff8c727c698d086774c69">肾病者，腹大胫肿，喘咳身重，寝汗出憎风。虚则胸中痛，大腹小腹痛，清厥，意不乐。取其经，少阴太阳血者。</h3>

<p>肾脏有病的人，会有腹胀水肿的现象，同时喘咳不止，身体沉重倦怠，睡觉时盗汗不止，又厌恶风吹。肾气虚时，必胸中疼痛，上下腹倶疼，四肢冰冷，情志郁闷不乐。治疗时必取其足少阴肾经与足太阳经之穴位，有郁血阻碍与孙络，则采放血的方式。<br />
【 王冰曰：胫既肿矣，汗后津泄，阴凝元府，阳烁上焦，内热外寒，故憎风也。肾脉从肺出络心，注胷中，然肾气既虚，心无所制，心气熏肺，故痛聚胷中也。清谓气清冷，厥谓气逆也。以清冷气逆，故大腹小腹痛，志不足则神躁扰，故不乐也。凡刺之道，虚则补之，实则泻之，不盛不虚以经取之，是谓得道。经络有血，刺而去之，是谓守法。犹当揣形定气，先去血脉，而后乃平有余不足。三部九候论曰：必先度其形之肥瘦，以调其气之虚实，实则泻之。虚则补之，必先去其血脉而后调之。此之谓也。】<br />
【 马莳曰：以肾经言之，足少阴之脉，起于足心，上循腨内，出腘内廉，上股内后廉，贯脊属肾络膀胱，其直者从肾上贯肝膈，入肺中，故腹大胫肿喘欬也。肾病则骨不能用，故身重也。肾主五液，在心为汗，肾邪攻肺，心气内微，故寝后即有汗也。大凡有汗之疾多恶风，以腠理不密，故汗出而表虚者必恶风也。此皆邪气有余之证耳。至于正气之虚，则足少阴之脉，从肺出络心，注胷中，今肾气既虚，胷中自痛，其大腹小腹亦从而痛，正以肾脉自小腹中行大腹至俞府而止也。足太阳膀胱经之脉，从项下行而至足，今肾气既虚，而太阳之气不能盛行于足，故足清冷而气逆也。肾之神为志，惟志不足，故意不乐也。当取足少阴之经穴复溜，足太阳之经穴昆崘，在足外踝后跟骨上陷中，针三分，留七呼，灸三壮，以出其血可也。】<br />
【 张志聪曰：水邪逆于上则喘欬，生气衰于下则身重也。太阳之气司表，而下出于膀胱，经气逆则表气虚，故寝汗出而恶风。肾气虚而不能上交于心，故胷中痛。少阴之气上与阳明相合，生气虚于下，故大腹小腹痛也。清厥，冷之轻者，阳气虚，故手足逆冷也。心有所忆谓之意，膻中者，臣使之官，代君行令，喜乐出焉。胷中之心气不足，故意不乐也。少阴与太阳为表里，脏腑之经气相通，故脏病而兼及于腑经也。以上论病生于经脉肌肉，宜治之以针石者，审其脏腑经络之虚实而取之。】</p>

<h3 id="肝色青-宜食甘-粳米牛肉枣葵皆甘-心色赤-宜食酸-小豆犬肉李韭皆酸-肺色白-宜食苦-麦羊肉杏薤皆苦-脾色黄-宜食咸-大豆豕肉莱藿皆咸-肾色黑-宜食辛-黄黍鸡肉桃葱皆辛:a2d9a660600ff8c727c698d086774c69">肝色青，宜食甘。粳米牛肉枣葵皆甘。心色赤，宜食酸。小豆犬肉李韭皆酸。肺色白，宜食苦。麦羊肉杏薤皆苦。脾色黄，宜食咸，大豆豕肉莱藿皆咸。肾色黑，宜食辛。黄黍鸡肉桃葱皆辛。</h3>

<p>肝在面上为青，五行中属木，肝主筋，筋急时宜食甘味之物以缓和，诸如糯米、牛肉、红枣、芹菜类等皆为甘物。心为赤色，属火，心性宜缓，食酸物可使收敛，如小豆、狗肉、李子、韭菜等皆为酸物。肺为白色，属金，宜食苦味以制金之肃杀，如小麦、羊肉、杏仁、薤白等皆为苦味。脾为黄色，属土，宜食咸味以制土，如大豆、猪肉、栗子、豆的嫩叶等皆属咸味。肾为黑色，属水，宜食辛味以润养，如黄黍、鸡肉、桃子、葱类等，皆为辛味之物。</p>

<h3 id="辛散-酸收-甘缓-苦坚-咸耎-毒药攻邪-五谷为养-五果为助-五畜为益-五菜为充-气味合而服之-以补精益气-此五者-有辛酸甘苦咸-各有所利-或散或收-或缓或急-或坚或耍-四时五藏-病随五味所宜也:a2d9a660600ff8c727c698d086774c69">辛散，酸收，甘缓，苦坚，咸耎。毒药攻邪，五谷为养，五果为助，五畜为益，五菜为充。气味合而服之，以补精益气。此五者，有辛酸甘苦咸，各有所利。或散或收，或缓或急，或坚或耍，四时五藏，病随五味所宜也。</h3>

<p>辛味之物其性发散，酸味之物其性收敛，甘味之物其性缓和，苦味之物其性干坚，咸味之物其性耍坚。药物之毒能攻病邪，五谷之物能营养五脏，五果之物为其辅助，五畜等肉类可益体力，五莱之属可补其不足。使酸苦甘辛咸五味互相调和，如此饮食，则能捕充体力精神。其五味各有所属，各有所利。有时须散，有时须收，有时须缓，有时须急，有时须坚，有时须软坚，五脏各应于四时之所须，病的治疗亦须谨慎的考处使用适宜之五味也。
【 王冰曰：夫辛散，酸收，甘缓，苦坚，咸软，皆自然之气也。然辛味苦味，匪唯坚散而已。辛亦能润能散，苦亦能燥能泄，故上文曰脾苦湿，急食苦以燥之，肺苦气上逆，急食苦以泄之，则其谓苦之燥泄也。又曰，肾苦燥，急食辛以润之，则其谓辛之濡润也。药谓金、玉、土、石、草、木、菜、果、虫、鱼、鸟、兽之类，皆可以祛邪养正者也，然辟邪安正，惟毒乃能，以其能然，故通谓之毒药也。五谷，谓粳米、小豆、麦、大豆、黄黍也。五果，谓桃、李、杏、栗、枣也。五畜，谓牛、羊、豕、犬、鸡也。五菜，谓葵、藿、薤、葱、韭也。气为阳化，味曰阴施，气味合和则补益精气矣。阴阳应象大论曰：阳为气，阴为味，味归形，形归气，气归精，精归化，精食气，形食味。又曰：形不足者温之以气，精不足者补之以味，由是则补精益气，其义可知。用五味而调五脏。配肝以甘、心以酸、脾以咸、肺以苦、肾以辛者，各随其宜，欲缓、欲收、欲软、欲泄、欲散、欲坚而为用，非以相生相养而为义也。】<br />
【 马莳曰：此承首节论五脏肝苦急，急食甘以缓之等义而详言之也。东方甲乙木，其色青，肝属木，故色亦青；肝苦急，惟甘为能缓之，故宜食甘，凡粳米、牛肉、枣、葵皆甘，皆可食也。南方丙丁火，其色赤，心属火，故色亦赤；心苦缓，唯酸为能收之，故宜食酸，凡小豆，犬肉、李、韭皆酸，皆可食也。西方庚辛金，其色白，肺亦属金，故色亦白；肺苦气上逆，惟苦为能泄之，故宜食苦，凡麦，羊肉、杏、薤皆苦，皆可食也。中央戊己土，其色黄，脾亦属土，故色亦黄；上文脾苦湿急食苦以燥之，故宜食苦，然肾为胃关，脾与肾合，当假咸之柔软以利其关，关利而胃气乃行，胃行而谷气方化，故脾与各脏不同。宜食味之咸者，乃调利机关之义也，凡大豆、豕肉、栗、藿皆咸，皆可食也。北方壬癸水，其色黑，肾亦属水，故其色亦黑；肾苦燥，急食辛以润之，故宜食辛，凡黄黍、鸡肉、桃、葱皆辛，皆可食也。以辛主散，酸主收，甘主缓，苦主坚，咸主软故耳。彼补正气者，必有取于良药，治邪气者，必有取于毒药，此毒药之所以攻邪也。五谷所以养此元气也，五果所以助此元气也，五畜所以益此元气也，五菜所以充此元气也。此皆阳为气者，气归精而精归化，阴为味者，味归形而形归气，故合气味而服之，所以补精益气也。自毒药攻邪以下至此，其间谷、果、畜、菜各有五者，各有五味，各有散、收、缓、急、坚、软之宜，在因四时五脏之病，随五味所宜以异用耳。盖至是而脏气法时之义，无余蕴矣。】
【 张志聪曰：夫精明五色者，气之华也。肝色青，则其气苦急，故宜食甘以缓之，盖五味所以养五脏之气者也。心志喜，喜则气缓，缓则心神懈弛，故宜食酸以收养心气也。肺色白，其气主秋金之降令，而苦上逆，故宜食苦以收降其肺气。夫脾土之所以灌溉四脏者，主上渗于心肺，下泄于肝肾，如脾苦湿则不能上渗矣，土气敦阜则不能下泄矣。经曰：酸苦涌泄为阴，咸味渗泄为阴。故宜食苦者，取其燥土气以涌渗于上也。宜食咸者，取其行土气以渗泄于下也。肾色黑，则其气喜润，辛能开腠理，致津液，盖从革作辛，能通母之化源也。辛散、酸收、甘缓、苦坚、咸软，此言发散涌泄之外，而又有或收、或缓、或坚、或耎之性，善用者随其所利而行之，如五谷以供养五脏之气，五果以助其养，五畜以为补益五脏者也，五菜以为充实于脏腑者也。然谷、肉、果、菜，皆有五气五味，宜和合而食之，无使偏胜，以补益精气，如偏食焦苦之气味则增火化，如偏食咸腐之物则增寒化，经曰：久而增气，物化之常也。气增而久，天之由也。故宜气味和合而食之。五者，谓毒药、谷、畜、菜、果也。言此五者，皆有辛甘之发散，有酸苦咸之涌泄，又有辛散、酸收、苦坚、咸软，或随四时之宜散、宜收，或随五脏之所苦、所欲，各随其所利而行之。此篇论察五脏以知间甚死生之期，审贵贱以施针砭药食之别。】</p>

                </div>
            </div>
        </div>
    </div>
</body>

</html>
