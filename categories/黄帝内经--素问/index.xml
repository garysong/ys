<?xml version="1.0" encoding="utf-8" standalone="yes" ?>
<rss version="2.0" xmlns:atom="http://www.w3.org/2005/Atom">
  <channel>
    <title>黄帝内经  素问 on </title>
    <link>http://jingluo.cc/categories/%E9%BB%84%E5%B8%9D%E5%86%85%E7%BB%8F--%E7%B4%A0%E9%97%AE.html</link>
    <description>Recent content in 黄帝内经  素问 on </description>
    <generator>Hugo -- gohugo.io</generator>
    <lastBuildDate>Mon, 07 Sep 2015 00:00:00 +0000</lastBuildDate>
    <atom:link href="http://jingluo.cc/categories/%E9%BB%84%E5%B8%9D%E5%86%85%E7%BB%8F--%E7%B4%A0%E9%97%AE.xml" rel="self" type="application/rss+xml" />
    
    <item>
      <title>上古天真论篇第一</title>
      <link>http://jingluo.cc/zy/zy2015090701.html</link>
      <pubDate>Mon, 07 Sep 2015 00:00:00 +0000</pubDate>
      
      <guid>http://jingluo.cc/zy/zy2015090701.html</guid>
      <description>

&lt;h3 id=&#34;上古天真论篇第一:de019cf3b626c71d19da104ee09aac90&#34;&gt;上古天真论篇第一&lt;/h3&gt;

&lt;p&gt;昔在黄帝，生而神灵，弱而能言，幼而徇齐，长而敦敏，成而登天。&lt;/p&gt;

&lt;p&gt;乃问于天师曰：余闻上古之人，春秋皆度百岁，而动作不衰；今时之人，年半百而动作皆衰者，时世异耶？人将失之耶？&lt;/p&gt;

&lt;p&gt;岐伯对曰：上古之人，其知道者，法于阴阳，和于术数，食饮有节，起居有常，不妄作劳，故能形与神俱，而尽终其天年，度百岁乃去。今时之人不然也，以酒为浆，以妄为常，醉以入房，以欲竭其精，以耗散其真，不知持满，不时御神，务快其心，逆于生乐，起居无节，故半百而衰也。&lt;/p&gt;

&lt;p&gt;夫上古圣人之教下也，皆谓之，虚邪贼风，避之有时，恬惔虚无，真气从之，精神内守，病安从来。是以志闲而少欲，心安而不惧，形劳而不倦，气从以顺，各从其欲，皆得所愿。故美其食，任其服，乐其俗，高下不相慕，其民故曰朴。是以嗜欲不能劳其目，淫邪不能惑其心，愚智贤不肖不惧于物，故合于道。所以能年皆度百岁而动作不衰者，以其德全不危也。&lt;/p&gt;

&lt;p&gt;帝曰：人年老而无子者，材力尽邪？将天数然也？&lt;/p&gt;

&lt;p&gt;岐伯曰：女子七岁，肾气盛，齿更发长。&lt;/p&gt;

&lt;p&gt;二七，而天癸至，任脉通，太冲脉盛，月事以时下，故有子。&lt;/p&gt;

&lt;p&gt;三七，肾气平均，故真牙生而长极。&lt;/p&gt;

&lt;p&gt;四七，筋骨坚，发长极，身体盛壮。&lt;/p&gt;

&lt;p&gt;五七，阳明脉衰，面始焦，发始堕。&lt;/p&gt;

&lt;p&gt;六七，三阳脉衰于上，面皆焦，发始白。&lt;/p&gt;

&lt;p&gt;七七，任脉虚，太冲脉衰少，天癸竭，地道不通，故形坏而无子也。&lt;/p&gt;

&lt;p&gt;丈夫八岁，肾气实，发长齿更。&lt;/p&gt;

&lt;p&gt;二八，肾气盛，天癸至，精气溢泻，阴阳和，故能有子。&lt;/p&gt;

&lt;p&gt;三八，肾气平均，筋骨劲强，故真牙生而长极。&lt;/p&gt;

&lt;p&gt;四八，筋骨隆盛，肌肉满壮。&lt;/p&gt;

&lt;p&gt;五八，肾气衰，发堕齿槁。&lt;/p&gt;

&lt;p&gt;六八，阳气衰竭于上，面焦，发鬓颁白。&lt;/p&gt;

&lt;p&gt;七八，肝气衰，筋不能动，天癸竭，精少，肾脏衰，形体皆极。&lt;/p&gt;

&lt;p&gt;八八，则齿发去。&lt;/p&gt;

&lt;p&gt;肾者主水，受五脏六腑之精而藏之，故五脏盛，乃能泻。&lt;/p&gt;

&lt;p&gt;今五脏皆衰，筋骨解堕，天癸尽矣，故发鬓白，身体重，行步不正，而无子耳。&lt;/p&gt;

&lt;p&gt;帝曰：有其年已老，而有子者，何也？&lt;/p&gt;

&lt;p&gt;岐伯曰：此其天寿过度，气脉常通，而肾气有余也。此虽有子，男子不过尽八八，女子不过尽七七，而天地之精气皆竭矣。&lt;/p&gt;

&lt;p&gt;帝曰：夫道者年皆百岁，能有子乎？&lt;/p&gt;

&lt;p&gt;岐伯曰：夫道者能却老而全形，身年虽寿，能生子也。&lt;/p&gt;

&lt;p&gt;黄帝曰：余闻上古有真人者，提挈天地，把握阴阳，呼吸精气，独立守神，肌肉若一，故能寿敝天地，无有终时，此其道生。&lt;/p&gt;

&lt;p&gt;中古之时，有至人者，淳德全道，和于阴阳，调于四时，去世离俗，积精全神，游行天地之间，视听八远之外，此盖益其寿命而强者也，亦归于真人。&lt;/p&gt;

&lt;p&gt;其次有圣人者，处天地之和，从八风之理，适嗜欲于世俗之间，无恚嗔之心，行不欲离于世，被服章，举不欲观于俗，外不劳形于事，内无思想之患，以恬愉为务，以自得为功，形体不敝，精神不散，亦可以百数。&lt;/p&gt;

&lt;p&gt;其次有贤人者，法则天地，象似日月，辨列星辰，逆从阴阳，分别四时，将从上古合同于道，亦可使益寿而有极时。&lt;/p&gt;
</description>
    </item>
    
    <item>
      <title>四气调神大论篇第二</title>
      <link>http://jingluo.cc/zy/zy2015090702.html</link>
      <pubDate>Mon, 07 Sep 2015 00:00:00 +0000</pubDate>
      
      <guid>http://jingluo.cc/zy/zy2015090702.html</guid>
      <description>

&lt;h3 id=&#34;四气调神大论篇第二:0b5fed0bd4756d49a07f7fa1f7e58b74&#34;&gt;四气调神大论篇第二&lt;/h3&gt;

&lt;p&gt;春三月，此为发陈。天地俱生，万物以荣，夜卧早起，广步于庭，被发缓形，以使志生，生而勿杀，予而勿夺，赏而勿罚，此春气之应，养生之道也；逆之则伤肝，夏为实寒变，奉长者少。&lt;/p&gt;

&lt;p&gt;夏三月，此为蕃秀。天地气交，万物华实，夜卧早起，无厌于日，使志勿怒，使华英成秀，使气得泄，若所爱在外，此夏气之应，养长之道也；逆之则伤心，秋为痎疟，奉收者少，冬至重病。&lt;/p&gt;

&lt;p&gt;秋三月，此谓容平。天气以急，地气以明，早卧早起，与鸡俱兴，使志安宁，以缓秋刑，收敛神气，使秋气平，无外其志，使肺气清，此秋气之应，养收之道也；逆之则伤肺，冬为飧泄，奉藏者少。&lt;/p&gt;

&lt;p&gt;冬三月，此为闭藏。水冰地坼，勿扰乎阳，早卧晚起，必待日光，使志若伏若匿，若有私意，若已有得，去寒就温，无泄皮肤，使气极夺。此冬气之应，养藏之道也；逆之则伤肾，春为痿厥，奉生者少。&lt;/p&gt;

&lt;p&gt;天气清净，光明者也，藏德不止，故不下也。&lt;/p&gt;

&lt;p&gt;天明则日月不明，邪害空窍。&lt;/p&gt;

&lt;p&gt;阳气者闭塞，地气者冒明，云雾不精，则上应白露不下。&lt;/p&gt;

&lt;p&gt;交通不表，万物命故不施，不施则名木多死。&lt;/p&gt;

&lt;p&gt;恶气不发，风雨不节，白露不下，则菀不荣。&lt;/p&gt;

&lt;p&gt;贼风数至，暴雨数起，天地四时不相保，与道相失，则未央绝灭。&lt;/p&gt;

&lt;p&gt;唯圣人从之，故身无奇病，万物不失，生气不竭。&lt;/p&gt;

&lt;p&gt;逆春气则少阳不生，肝气内变。&lt;/p&gt;

&lt;p&gt;逆夏气则太阳不长，心气内洞。&lt;/p&gt;

&lt;p&gt;逆秋气则太阴不收，肺气焦满。&lt;/p&gt;

&lt;p&gt;逆冬气则少阴不藏，肾气独沉。&lt;/p&gt;

&lt;p&gt;夫四时阴阳者，万物之根本也。所以圣人春夏养阳，秋冬养阴，以从其根；故与万物沉浮于生长之门。逆其根则伐其本，坏其真矣。&lt;/p&gt;

&lt;p&gt;故阴阳四时者，万物之终始也；生死之本也；逆之则灾害生，从之则苛疾不起，是谓得道。&lt;/p&gt;

&lt;p&gt;道者，圣人行之，愚者佩之。从阴阳则生，逆之则死；从之则治，逆之则乱。反顺为逆，是谓内格。&lt;/p&gt;

&lt;p&gt;是故圣人不治已病，治未病；不治已乱，治未乱，此之谓也。夫病已成而后药之，乱己成而后治之，譬犹渴而穿井，斗而铸锥，不亦晚乎？&lt;/p&gt;
</description>
    </item>
    
    <item>
      <title>生气通天论篇第三</title>
      <link>http://jingluo.cc/zy/zy2015090703.html</link>
      <pubDate>Mon, 07 Sep 2015 00:00:00 +0000</pubDate>
      
      <guid>http://jingluo.cc/zy/zy2015090703.html</guid>
      <description>

&lt;h3 id=&#34;生气通天论篇第三:5d85177cd48b25fbb58095a9b7b1dbab&#34;&gt;生气通天论篇第三&lt;/h3&gt;

&lt;p&gt;黄帝曰：夫自古通天者，生之本，本于阴阳。&lt;/p&gt;

&lt;p&gt;天地之间，六合之内，其气九州、九窍、五脏十二节，皆通乎天气。&lt;/p&gt;

&lt;p&gt;其生五，其气三，数犯此者，则邪气伤人，此寿命之本也。&lt;/p&gt;

&lt;p&gt;苍天之气，清静则志意治，顺之则阳气固，虽有贼邪，弗能害也，此因时之序。&lt;/p&gt;

&lt;p&gt;故圣人传精神，服天气而通神明。失之则内闭九窍，外壅肌肉，卫气解散，此谓自伤，气之削也。&lt;/p&gt;

&lt;p&gt;阳气者，若天与日，失其所，则折寿而不彰。故天运当以日光明。是故阳因而上，卫外者也。&lt;/p&gt;

&lt;p&gt;因于寒，欲如运枢，起居如惊，神气乃浮。&lt;/p&gt;

&lt;p&gt;因于暑，汗，烦则喘喝，静则多言，体若燔炭，汗出而散。&lt;/p&gt;

&lt;p&gt;因于湿，首如裹，湿热不攘，大筋緛短，小筋驰长。緛短为拘，驰长为痿。&lt;/p&gt;

&lt;p&gt;因于气，为肿，四维相代，阳气乃竭。&lt;/p&gt;

&lt;p&gt;阳气者，烦劳则张，精绝，辟积于夏，使人煎厥；目盲不可以视，耳闭不可以听，溃溃乎若坏都，汨汨乎不可止。&lt;/p&gt;

&lt;p&gt;阳气者，大怒则形气绝而血菀于上，使人薄厥。&lt;/p&gt;

&lt;p&gt;有伤于筋，纵，其若不容。&lt;/p&gt;

&lt;p&gt;汗出偏沮，使人偏枯。&lt;/p&gt;

&lt;p&gt;汗出见湿，乃生痤疿。&lt;/p&gt;

&lt;p&gt;高梁之变，足生大丁，受如持虚。&lt;/p&gt;

&lt;p&gt;劳汗当风，寒薄为皶，郁乃痤。&lt;/p&gt;

&lt;p&gt;阳气者，精则养神，柔则养筋。&lt;/p&gt;

&lt;p&gt;开阖不得，寒气从之，乃生大偻。&lt;/p&gt;

&lt;p&gt;陷脉为瘘，留连肉腠，俞气化薄，传为善畏，及为惊骇。&lt;/p&gt;

&lt;p&gt;营气不从，逆于肉理，乃生痈肿。&lt;/p&gt;

&lt;p&gt;魄汗未尽，形弱而气烁，穴俞以闭，发为风疟。&lt;/p&gt;

&lt;p&gt;故风者，百病之始也，清静则肉腠闭拒，虽有大风苛毒，弗之能害，此因时之序也。&lt;/p&gt;

&lt;p&gt;故病久则传化，上下不并，良医弗为。&lt;/p&gt;

&lt;p&gt;故阳畜积病死，而阳气当隔。隔者当泻，不亟正治，粗乃败之。&lt;/p&gt;

&lt;p&gt;故阳气者，一日而主外。平旦人气生，日中而阳气隆，日西而阳气已虚，气门乃闭。&lt;/p&gt;

&lt;p&gt;是故暮而收拒，无扰筋骨，无见雾露，反此三时，形乃困薄。&lt;/p&gt;

&lt;p&gt;岐伯曰：阴者，藏精而起亟也，阳者，卫外而为固也。&lt;/p&gt;

&lt;p&gt;阴不胜其阳，则脉流薄疾，并乃狂。阳不胜其阴，则五脏气争，九窍不通。&lt;/p&gt;

&lt;p&gt;是以圣人陈阴阳，筋脉和同，骨髓坚固，气血皆从。如是则内外调和，邪不能害，耳目聪明，气立如故。&lt;/p&gt;

&lt;p&gt;风客淫气，精乃亡，邪伤肝也。&lt;/p&gt;

&lt;p&gt;因而饱食，筋脉横解，肠澼为痔。&lt;/p&gt;

&lt;p&gt;因而大饮，则气逆。&lt;/p&gt;

&lt;p&gt;因而强力，肾气乃伤，高骨乃坏。&lt;/p&gt;

&lt;p&gt;凡阴阳之要，阳密乃固，两者不和，若春无秋，若冬无夏。因而和之，是谓圣度。&lt;/p&gt;

&lt;p&gt;故阳强不能密，阴气乃绝。&lt;/p&gt;

&lt;p&gt;阴平阳秘，精神乃治；阴阳离决，精气乃绝。&lt;/p&gt;

&lt;p&gt;因于露风，乃生寒热。&lt;/p&gt;

&lt;p&gt;是以春伤于风，邪气留连，乃为洞泄。&lt;/p&gt;

&lt;p&gt;夏伤于暑，秋为痎疟。&lt;/p&gt;

&lt;p&gt;秋伤于湿，上逆而咳，发为痿厥。&lt;/p&gt;

&lt;p&gt;冬伤于寒，春必温病。&lt;/p&gt;

&lt;p&gt;四时之气，更伤五脏。&lt;/p&gt;

&lt;p&gt;阴之所生，本在五味；阴之五宫，伤在五味。&lt;/p&gt;

&lt;p&gt;是故味过于酸，肝气以津，脾气乃绝。&lt;/p&gt;

&lt;p&gt;味过于咸，大骨气劳，短肌，心气抑。&lt;/p&gt;

&lt;p&gt;味过于甘，心气喘满，色黑，肾气不衡。&lt;/p&gt;

&lt;p&gt;味过于苦，脾气不濡，胃气乃厚。&lt;/p&gt;

&lt;p&gt;味过于辛，筋脉沮弛，精神乃央。&lt;/p&gt;

&lt;p&gt;是故谨和五味，骨正筋柔，气血以流，腠理以密，如是则骨气以精。谨道
如法，长有天命。&lt;/p&gt;
</description>
    </item>
    
    <item>
      <title>金匮真言论篇第四</title>
      <link>http://jingluo.cc/zy/zy2015090704.html</link>
      <pubDate>Mon, 07 Sep 2015 00:00:00 +0000</pubDate>
      
      <guid>http://jingluo.cc/zy/zy2015090704.html</guid>
      <description>

&lt;h3 id=&#34;金匮真言论篇第四:1daf5fd8549b92f69b4b14302ea01c6e&#34;&gt;金匮真言论篇第四&lt;/h3&gt;

&lt;p&gt;黄帝问曰：天有八风，经有五风，何谓？&lt;/p&gt;

&lt;p&gt;岐伯对曰：八风发邪以为经风，触五脏，邪气发病。&lt;/p&gt;

&lt;p&gt;所谓得四时之胜者，春胜长夏，长夏胜冬，冬胜夏，夏胜秋，秋胜春，所谓四时之胜也。&lt;/p&gt;

&lt;p&gt;东风生于春，病在肝，俞在颈项；南风生于夏，病在心，俞在胸肋；西风生于秋，病在肺，俞在肩背；北风生于冬，病在肾，俞在腰股；中央为土，病在脾，俞在脊。&lt;/p&gt;

&lt;p&gt;故春气者，病在头；夏气者，病在脏；秋气者，病在肩背；冬气者，病在四肢。&lt;/p&gt;

&lt;p&gt;故春善病鼽衄，仲夏善病胸胁，长夏善病洞泄寒中，秋善病风疟，冬善痹厥。&lt;/p&gt;

&lt;p&gt;故冬不按蹻，春不鼽衄；春不病颈项，仲夏不病胸肋；长夏不病洞泄寒中，秋不病风疟，冬不病痹厥，飧泄而汗出也。&lt;/p&gt;

&lt;p&gt;夫精者，身之本也。故藏于精者，春不病温。夏暑汗不出者，秋成风疟，此平人脉法也。&lt;/p&gt;

&lt;p&gt;故曰：阴中有阴，阳中有阳。平旦至日中，天之阳，阳中之阳也；日中至黄昏，天之阳，阳中之阴也；合夜至鸡鸣，天之阴，阴中之阴也；鸡鸣至平旦，天之阴，阴中之阳也。&lt;/p&gt;

&lt;p&gt;故人亦应之，夫言人之阴阳，则外为阳，内为阴。言人身之阴阳，则背为阳，腹为阴。言人身之脏腑中阴阳，则脏者为阴，腑者为阳。肝、心、脾、肺、肾，五脏皆为阴，胆、胃、大肠、小肠、膀胱、三焦，六腑皆为阳。&lt;/p&gt;

&lt;p&gt;所以欲知阴中之阴，阳中之阳者，何也？为冬病在阴，夏病在阳，春病在阴，秋病在阳，皆视其所在，为施针石也。&lt;/p&gt;

&lt;p&gt;故背为阳，阳中之阳，心也；背为阳，阳中之阴，肺也；腹为阴，阴中之阴，肾也，阴中之阳，肝也；腹为阴，阴中之至阴，脾也。&lt;/p&gt;

&lt;p&gt;此皆阴阳表里，内外雌雄，相输应也。故以应天之阴阳也。&lt;/p&gt;

&lt;p&gt;帝曰：五脏应四时，各有收受乎？&lt;/p&gt;

&lt;p&gt;岐伯曰：有。&lt;/p&gt;

&lt;p&gt;东方青色，入通于肝，开窍于目，藏精于肝。其病发惊骇，其味酸，其类草木，其畜鸡，其谷麦，其应四时，上为岁星，是以春气在头也。其音角，其数八，是以知病之在筋也，其臭臊。&lt;/p&gt;

&lt;p&gt;南方赤色，入通于心，开窍于耳，藏于心，故病在五脏。其味苦，其类火，其畜羊，其谷黍，其应四时，上为荧惑星。是以知病之在脉也。其音徵，其数七，其臭焦。&lt;/p&gt;

&lt;p&gt;中央黄色，入通于脾，开窍于口，藏精于脾，故病在舌本。其味甘，其类土，其畜牛，其谷稷，其应四时，上为镇星。是以知病之在肉也。其音宫，其数五，其臭香。&lt;/p&gt;

&lt;p&gt;西方白色，入通于肺，开窍于鼻，藏精于肺，故病背。其味辛，其类金，其畜马，其谷稻，其应四时，上为太白星。是以知病之在皮毛也。其音商，其数九，其臭腥。&lt;/p&gt;

&lt;p&gt;北方黑色，入通于肾，开窍于二阴，藏精于肾，故病在膝。其味咸，其类水，其畜彘，其谷豆，其应四时，上为辰星。是以知病之在骨也。其音羽，其数六，其臭腐。&lt;/p&gt;

&lt;p&gt;故善为脉者，谨察五脏六腑，一逆一从，阴阳表里，雌雄之纪，藏之心意，合心于精，非其人勿教，非其真勿授，是谓得道。&lt;/p&gt;
</description>
    </item>
    
    <item>
      <title>阴阳别论篇第七</title>
      <link>http://jingluo.cc/zy/zy2015090707.html</link>
      <pubDate>Mon, 07 Sep 2015 00:00:00 +0000</pubDate>
      
      <guid>http://jingluo.cc/zy/zy2015090707.html</guid>
      <description>

&lt;h3 id=&#34;阴阳别论篇第七:30b437a7c54a4b2d01a6833b9b38aff9&#34;&gt;阴阳别论篇第七&lt;/h3&gt;

&lt;p&gt;黄帝问曰：人有四经，十二从，何谓？岐伯对曰：四经应四时；十二从应十二月；十二月应十二脉。&lt;/p&gt;

&lt;p&gt;脉有阴阳，知阳者知阴，知阴者知阳。凡阳有五，五五二十五阳。所谓阴者，真脏也。见则为败，败必死也。所谓阳者，胃脘之阳也。别于阳者，知病处也，别于阴者，知生死之期。三阳在头，三阴在手，所谓一也。别于阳者，知病忌时，别于阴者，知死生之期。谨熟阴阳，无与众谋。&lt;/p&gt;

&lt;p&gt;所谓阴阳者，去者为阴，至者为阳，静者为阴，动者为阳，迟者为阴，数者为阳。凡持真脉之藏脉者，肝主悬绝急，十八日死；心至悬绝，九日死；肺至悬绝，十二日死；肾至悬绝，七日死；脾至悬绝，四日死。&lt;/p&gt;

&lt;p&gt;曰：二阳之病发心脾，有不得隐曲，女子不月；其传为风消，其传为息贲者，死不治。&lt;/p&gt;

&lt;p&gt;曰：三阳为病发寒热，下为痈肿，及为痿厥腨(疒肙)；其传为索泽，其传为颓疝。&lt;/p&gt;

&lt;p&gt;曰：一阳发病，少气，善咳，善泄；其传为心掣，其传为隔。&lt;/p&gt;

&lt;p&gt;二阳一阴发病，主惊骇、背痛、善噫、善欠，名曰风厥。&lt;/p&gt;

&lt;p&gt;二阴一阳发病，善胀、心满善气。&lt;/p&gt;

&lt;p&gt;三阴三阳发病，为偏枯萎易，四肢不举。&lt;/p&gt;

&lt;p&gt;鼓一阳曰钩，鼓一阴曰毛，鼓阳胜急曰弦，鼓阳至而绝曰石，阴阳相过曰溜。&lt;/p&gt;

&lt;p&gt;阴争于内，阳扰于外，魄汗未藏，四逆而起，起则熏肺，使人喘呜。阴之所生，和本曰和。是故刚与刚，阳气破散，阴气乃消亡。淖则刚柔不和，经气乃绝。&lt;/p&gt;

&lt;p&gt;死阴之属，不过三日而死，生阳之属，不过四日而死。所谓生阳死阴者，肝之心谓之生阳，心之肺谓之死阴，肺之肾谓之重阴，肾之脾谓之辟阴，死不治。&lt;/p&gt;

&lt;p&gt;结阳者，肿四支。结阴者，便血一升，再结二升，三结三升。阴阳结斜，多阴少阳曰石水，少腹肿。二阳结，谓之消。三阳结，谓之隔。三阴结，谓之水。一阴一阳结，谓之喉痹。阴搏阳别，谓之有子。阴阳虚，肠澼死。阳加于阴，谓之汗。阴虚阳搏，谓之崩。&lt;/p&gt;

&lt;p&gt;三阴俱搏，二十日夜半死；二阴俱搏，十三日夕时死；一阴俱搏，十日死；三阳俱搏且鼓，三日死；三阴三阳俱搏，心腹满，发尽不得隐曲，五日死；二阳俱搏，其病温，死不治，不过十日死。&lt;/p&gt;
</description>
    </item>
    
    <item>
      <title>阴阳应象大论篇第五</title>
      <link>http://jingluo.cc/zy/zy2015090705.html</link>
      <pubDate>Mon, 07 Sep 2015 00:00:00 +0000</pubDate>
      
      <guid>http://jingluo.cc/zy/zy2015090705.html</guid>
      <description>

&lt;h3 id=&#34;阴阳应象大论篇第五:a675aadb9d27031b33896c232f4a6ecb&#34;&gt;阴阳应象大论篇第五&lt;/h3&gt;

&lt;p&gt;黄帝曰：阴阳者，天地之道也，万物之纲纪，变化之父母，生杀之本始，神明之府也。&lt;/p&gt;

&lt;p&gt;治病必求于本。&lt;/p&gt;

&lt;p&gt;故积阳为天，积阴为地。阴静阳燥，阳生阴长，阳杀阴藏，阳化气，阴成形。&lt;/p&gt;

&lt;p&gt;寒极生热，热极生寒，寒气生浊，热气生清。清气在下，则生飧泄；浊气在上，则生(月真)胀。此阴阳反作，病之逆从也。&lt;/p&gt;

&lt;p&gt;故清阳为天，浊阴为地；地气上为云，天气下为雨；雨出地气，云出天气。&lt;/p&gt;

&lt;p&gt;故清阳出上窍，浊阴出下窍；清阳发腠理，浊阴走五脏；清阳实四肢，浊阴归六腑。&lt;/p&gt;

&lt;p&gt;水为阴，火为阳；阳为气，阴为味。&lt;/p&gt;

&lt;p&gt;味归形，形归气，气归精，精归化，精食气，形食味，化生精，气生形。&lt;/p&gt;

&lt;p&gt;味伤形，气伤精；精化为气，气伤于味。&lt;/p&gt;

&lt;p&gt;阴味出下窍；阳气出上窍。&lt;/p&gt;

&lt;p&gt;味厚者为阴，薄为阴之阳。气厚者为阳，薄为阳之阴。&lt;/p&gt;

&lt;p&gt;味厚则泄，薄则通。气薄则发泄，厚则发热。&lt;/p&gt;

&lt;p&gt;壮火之气衰，少火之气壮。壮火食气，气食少火。壮火散气，少火生气。&lt;/p&gt;

&lt;p&gt;气味，辛甘发散为阳，酸苦涌泄为阴。&lt;/p&gt;

&lt;p&gt;阴胜则阳病，阳胜则阴病。阳胜则热，阴胜则寒。重寒则热，重热则寒。&lt;/p&gt;

&lt;p&gt;寒伤形，热伤气。气伤痛，形伤肿。故先痛而后肿者，气伤形也，先肿而后痛者，形伤气也。&lt;/p&gt;

&lt;p&gt;风胜则动，热胜则肿，燥胜则干，寒胜则浮，湿胜则濡泻。&lt;/p&gt;

&lt;p&gt;天有四时五行，以生长收藏，以生寒暑燥湿风。人有五脏化五气，以生喜怒悲忧恐。&lt;/p&gt;

&lt;p&gt;故喜怒伤气，寒暑伤形。&lt;/p&gt;

&lt;p&gt;暴怒伤阴，暴喜伤阳。&lt;/p&gt;

&lt;p&gt;厥气上行，满脉去形。&lt;/p&gt;

&lt;p&gt;喜怒不节，寒暑过度，生乃不固。&lt;/p&gt;

&lt;p&gt;故重阴必阳，重阳必阴。&lt;/p&gt;

&lt;p&gt;故曰：冬伤于寒，春必温病；春伤于风，夏生飧泄；夏伤于暑，秋必痎疟；秋伤于湿，冬生咳嗽。&lt;/p&gt;

&lt;p&gt;帝曰：余闻上古圣人，论理人形，列别脏腑，端络经脉，会通六合，各从其经，气穴所发，各有处名，溪谷属骨，皆有所起。分部逆从，各有条理。四时阴阳，尽有经纪。外内之应，皆有表里，其信然乎。&lt;/p&gt;

&lt;p&gt;岐伯对曰：&lt;/p&gt;

&lt;p&gt;东方生风，风生木，木生酸，酸生肝，肝生筋，筋生心，肝主目。其在天为玄，在人为道，在地为化。化生五味，道生智，玄生神，神在天为风，在地为木，在体为筋，在脏为肝。在色为苍，在音为角，在声为呼，在变动为握，在窍为目，在味为酸，在志为怒。怒伤肝，悲胜怒，风伤筋，燥胜风，酸伤筋，辛胜酸。&lt;/p&gt;

&lt;p&gt;南方生热，热生火，火生苦，苦生心，心生血，血生脾，心主舌。其在天为热，在地为火，在体为脉，在脏为心，在色为赤，在音为征，在声为笑，在变动为忧，在窍为舌，在味为苦，在志为喜。喜伤心，恐胜喜，热伤气，寒胜热，苦伤气，咸胜苦。&lt;/p&gt;

&lt;p&gt;中央生湿，湿生土，土生甘，甘生脾，脾生肉，肉生肺脾主口。其在天为湿，在地为土，在体为肉，在脏为脾，在色为黄，在音为宫，在声为歌，在变动为哕，在窍为口，在味为甘，在志为思。思伤脾，怒胜思，湿伤肉，风胜湿，甘伤肉，酸胜甘。&lt;/p&gt;

&lt;p&gt;西方生燥，燥生金，金生辛，辛生肺，肺生皮毛，皮毛在肾，肺主鼻。其在天为燥，在地为金，在体为皮毛，在脏为肺，在色为白，在音为商，在声为哭，在变动为咳，在窍为鼻，在味为辛，在志为忧。忧伤肺，喜胜忧，热伤皮毛，寒胜热，辛伤皮毛，苦胜辛。&lt;/p&gt;

&lt;p&gt;北方生寒，寒生水，水生咸，咸生肾，肾生骨髓，髓生肝，肾主耳。其在天为寒，在地为水，在体为骨，在脏为肾，在色为黑，在音为羽，在声为呻，在变动为栗，在窍为耳，在味为咸，在志为恐。恐伤肾，思胜恐，寒伤血，燥胜寒，咸伤血，甘胜咸。&lt;/p&gt;

&lt;p&gt;故曰：天地者，万物之上下也；阴阳者，血气之男女也；左右者，阴阳之道路也；水火者，阴阳之征兆也；阴阳者，万物之能始也。&lt;/p&gt;

&lt;p&gt;故曰：阴在内，阳之守也，阳在外，阴之使也。&lt;/p&gt;

&lt;p&gt;帝曰：法阴阳奈何？&lt;/p&gt;

&lt;p&gt;岐伯曰：阳盛则身热，腠理闭，喘麤为之俛抑，汗不出而热，齿干，以烦冤腹满死，能冬不能夏。&lt;/p&gt;

&lt;p&gt;阴胜则身寒，汗出身长清，数栗而寒，寒则厥，厥则腹满死，能夏不能冬。此阴阳更胜之变，病之形能也。&lt;/p&gt;

&lt;p&gt;帝曰：调此二者，奈何？&lt;/p&gt;

&lt;p&gt;岐伯曰：能知七损八益，则二者可调，不知用此，则早衰之节也。&lt;/p&gt;

&lt;p&gt;年四十，而阴气自半也，起居衰矣。年五十，体重，耳目不聪明矣。年六十，阴痿，气大衰，九窍不利，下虚上实，涕泣俱出矣。&lt;/p&gt;

&lt;p&gt;故曰：知之则强，不知则老，故同出而名异耳。智者察同，愚者察异，愚者不足，智者有余，有余而耳目聪明，身体强健，老者复壮，壮者益治。&lt;/p&gt;

&lt;p&gt;是以圣人为无为之事，乐恬憺之能，从欲快志于虚无之守，故寿命无穷，与天地终，此圣人之治身也。&lt;/p&gt;

&lt;p&gt;天不足西北，故西北方阴也，而人右耳目不如左明也。地不满东南，故东南方阳也，而人左手足不如右强也。&lt;/p&gt;

&lt;p&gt;帝曰：何以然？&lt;/p&gt;

&lt;p&gt;岐伯曰：东方阳也，阳者其精并于上，并于上则上明而下虚，故使耳目聪明而手足不便。西方阴也，阴者其精并于下，并于下则下盛而上虚，故其耳目不聪明而手足便也。故俱感于邪，其在上则右甚，在下则左甚，此天地阴阳所不能全也，故邪居之。&lt;/p&gt;

&lt;p&gt;故天有精，地有形，天有八纪，地有五理，故能为万物之父母。&lt;/p&gt;

&lt;p&gt;清阳上天，浊阴归地，是故天地之动静，神明为之纲纪，故能以生长收藏，终而复始。&lt;/p&gt;

&lt;p&gt;惟贤人上配天以养头，下象地以养足，中傍人事以养五脏。&lt;/p&gt;

&lt;p&gt;天地通于肺，地气通于嗌，风气通于肝，雷气通于心，谷气通于脾，雨气通于肾。&lt;/p&gt;

&lt;p&gt;六经为川，肠胃为海，九窍为水注之气。&lt;/p&gt;

&lt;p&gt;以天地为之阴阳，阳之汗以天地之雨名之；阳之气以天地之疾风名之。暴气象雷，逆气象阳。&lt;/p&gt;

&lt;p&gt;故治不法天之纪，不用地之理，则灾害至矣。&lt;/p&gt;

&lt;p&gt;故邪风之至，疾如风雨，故善治者治皮毛，其次治肌肤，其次治筋脉，其次治六腑，其次治五脏。治五脏者，半死半生也。&lt;/p&gt;

&lt;p&gt;故天之邪气感，则害人五脏；水谷之寒热感，则害于六腑；地之湿气感，则害皮肉筋脉。&lt;/p&gt;

&lt;p&gt;故善用针者，从阴引阳，从阳引阴，以右治左，以左治右，以我知彼，以表知里，以观过与不及之理，见微得过，用之不殆。&lt;/p&gt;

&lt;p&gt;善诊者，察色按脉，先别阴阳，审清浊而知部分；视喘息，听音声，而知所苦；观权衡规矩，而知病所主；按尺寸，观浮沉滑涩，而知病所生。以治无过，以诊则不失矣。&lt;/p&gt;

&lt;p&gt;故曰：病之始起也，可刺而已；其盛，可待衰而已。&lt;/p&gt;

&lt;p&gt;故因其轻而扬之，因其重而减之，因其衰而彰之。&lt;/p&gt;

&lt;p&gt;形不足者，温之以气；精不足者，补之以味。&lt;/p&gt;

&lt;p&gt;其高者，因而越之；其下者，引而竭之；中满者，泻之于内。&lt;/p&gt;

&lt;p&gt;其有邪者，渍形以为汗；其在皮者，汗而发之；其栗悍者，按而收之，其实者，散而泻之。&lt;/p&gt;

&lt;p&gt;审其阴阳，以别柔刚。&lt;/p&gt;

&lt;p&gt;阳病治阴，阴病治阳。&lt;/p&gt;

&lt;p&gt;定其血气，各守其乡。&lt;/p&gt;

&lt;p&gt;血实宜决之，气虚宜掣引之。&lt;/p&gt;
</description>
    </item>
    
    <item>
      <title>阴阳离合论篇第六</title>
      <link>http://jingluo.cc/zy/zy2015090706.html</link>
      <pubDate>Mon, 07 Sep 2015 00:00:00 +0000</pubDate>
      
      <guid>http://jingluo.cc/zy/zy2015090706.html</guid>
      <description>

&lt;h3 id=&#34;阴阳离合论篇第六:31d629a02f68092c5571abffea8326c2&#34;&gt;阴阳离合论篇第六&lt;/h3&gt;

&lt;p&gt;黄帝问曰：余闻天为阳，地为阴，日为阳，月为阴。大小月三百六十日成一岁，人亦应之。今三阴三阳不应阴阳，其故何也？&lt;/p&gt;

&lt;p&gt;岐伯对曰：阴阳者，数之可十，推之可百，数之可千，推之可万，万之大不可胜数，然其要一也。&lt;/p&gt;

&lt;p&gt;天覆地载，万物方生。未出地者，命曰阴处，名曰阴中之阴；则出地者，命曰阴中之阳。阳予之正，阴为之主。故生因春，长因夏，收因秋，藏因冬。失常则天地四塞。阴阳之变，其在人者，亦数之可数。&lt;/p&gt;

&lt;p&gt;帝曰：愿闻三阴三阳之离合也。岐伯曰：圣人南面而立，前曰广明，后曰太冲。太冲之地，名曰少阴；少阴之上，名曰太阳。太阳根起于至阴，结于命门，名曰阴中之阳。中身而上名曰广明，广明之下名曰太阴，太阴之前，名曰阳明。阳明根起于厉兑，名曰阴中之阳。厥阴之表，名曰少阳。少阳根起于窍阴，名曰阴中之少阳。是故三阳之离合也：太阳为开，阳明为阖，少阳为枢。三经者，不得相失也，搏而勿浮，命曰一阳。&lt;/p&gt;

&lt;p&gt;帝曰：愿闻三阴？岐伯曰：外者为阳，内者为阴。然则中为阴，其冲在下，名曰太阴，太阴根起于隐白，名曰阴中之阴。太阴之后，名曰少阴，少阴根起于涌泉，名曰阴中之少阴。少阴之前，名曰厥阴，厥阴根起于大敦，阴之绝阳，名曰阴之绝阴。是故三阴之离合也，太阴为开，厥阴为阖，少阴为枢。三经者不得相失也，搏而勿沉，名曰一阴。&lt;/p&gt;

&lt;p&gt;阴阳（雩重）（雩重），积传为一周，气里形表而为相成也。&lt;/p&gt;
</description>
    </item>
    
  </channel>
</rss>